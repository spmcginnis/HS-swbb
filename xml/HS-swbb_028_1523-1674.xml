<?xml version="1.0" encoding="UTF-8"?>
<xml><!-- tei-like text fragment file.  created 20150720.  page numbers need checking and some blank pages will need to be added --><!-- Needs verification and collation. -->
   <div>
         <head/>
      <p>昔在黃帝，作舟車以濟不通，旁行天下，
      <note>[一]師古曰：「旁行，謂四出而行之。」</note>
方制萬里，畫壄分州，
      <note>[二]師古曰：「方制，制為方域也。畫謂為之界也。壄，古野字。畫音獲。」</note>
得百里之國萬區。是故易稱「先王（以）建萬國，親諸侯」，
      <note>先王（以）建萬國，親諸侯。　景祐本無「以」字。</note>
      
         <note>[三]師古曰：「易比卦象辭。」</note>
書云「協和萬國」，
      <note>[四]師古曰：「虞書堯典之辭也。」</note>
此之謂也。堯遭洪水，褱山襄陵，
      <note>[五]師古曰：「褱字與（古）懷（字）同。
            
         
         褱字與（古）懷（字）同。　景祐本無「古」「字」二字。
懷，包也。襄，駕也。言水大汎溢，包山而駕陵也。」</note>
天下分絕，為十二州，
      <note>[六]師古曰：「九州之外有并州、幽州、營州，故曰十二。水中可居者曰州。洪水汎大，各就高陸，人之所居，凡十二處。」</note>
使禹治之。水土既平，更制九州，列五服，
      <note>[七]師古曰：「其數在下也。」</note>
任土作貢。
      <note>[八]師古曰：「任其土地所有，以定貢賦之差也。」</note>
      </p>
   </div>
   <pb n="1524"/>
   <div>
      <p>曰：禹敷土，
      <note>[一]師古曰：「敷，分也，謂分別治之。自此以下皆是夏書禹貢之文。」</note>
隨山栞木，奠高山大川。
      <note>[二]師古曰：「栞，古刊字也。奠，定也。言禹隨行山之形狀而刊斫其木，以為表記，決水通道，故高山大川各得安定也。」</note>
      </p>
   </div>
   <div>
      <p>冀州既載，
      <note>[一]師古曰：「兩河間曰冀州。載，始也。冀州，堯所都，故禹治水自冀州始也。」</note>
壺口治梁及岐。
      <note>[二]師古曰：「壺口山在河東。梁山在夏陽。岐山在美陽，即今之岐州岐山縣箭括嶺也。禹循山而西，治衆水。」</note>
既脩太原，至于嶽陽。
      <note>[三]師古曰：「太原即今之晉陽是也。嶽陽在太原西南。」</note>
覃懷底績，至于衡章。
      <note>[四]師古曰：「覃懷，近河地名也。底，致也。績，功也。衡章，謂章水橫流而入河也。言禹於覃懷致功以至衡章也。底音之履反。」</note>
厥土惟白壤。
      <note>[五]師古曰：「柔土曰壤。」</note>
厥賦上上錯，
      <note>[六]師古曰：「賦者，發斂土地所生之物以供天子也。上上，第一也。錯，雜也。言賦第一，又雜出諸品也。」</note>
厥田中中。
      <note>[七]師古曰：「言其高下之形摠於九州之中為第五也。一曰，為其肥瘠之等差也。它皆類此。」</note>
恆、衞既從，大陸既作。
      <note>[八]師古曰：「恆、衞，二水名。恆水出恆山，衞水在靈壽。大陸，澤名，在鉅鹿北。言恆、衞之水各從故道，大陸之澤已可耕作也。」</note>
鳥夷皮服。
      <note>[九]師古曰：「此東北之夷，搏取鳥獸，食其肉而衣其皮也。一說，居在海曲，被服容止皆象鳥也。」</note>
夾右碣石，入于河。
      <note>[一０]師古曰：「碣石，海邊山名也。言禹夾行此山之右而入于河，逆上也。」</note>
      </p>
   </div>
   <pb n="1525"/>
   <div>
      <p>泲、河惟兗州。
      <note>[一]師古曰：「泲本濟水之字，從水聲。言此州東南據濟水，西北距河。泲音姊。」</note>
九河既道，
      <note>[二]師古曰：「九河，河水分為九，各從其道。爾雅曰：『徒駭、太史、馬頰、覆鬴、胡蘇、簡、絜、鉤般、鬲津，是曰九河。』一說，道讀曰導。導，治也。」</note>
雷夏既澤，雍、沮會同，
      <note>[三]師古曰：「雷夏，澤名，在濟陰城陽西北。言此澤還復其故，而雍、沮二水同會其中也。沮音千余反。」</note>
桑土既蠶，是降丘宅土。
      <note>[四]師古曰：「降，下也。宅，居也。言此地宜桑，先時人衆避水，皆上丘陵，今水害除，得以蠶織，故皆下丘居平土也。」</note>
厥土黑墳，
      <note>[五]師古曰：「色黑而墳起也。墳音扶粉反。」</note>
繇木條。
      <note>[六]師古曰：「，古草字也。繇，悅茂也。條，脩暢也。繇音弋昭反。」</note>
厥田中下，
      <note>[七]師古曰：「第六也。」</note>
賦貞，
      <note>[八]師古曰：「貞，正也。州第九，賦亦正當也。」</note>
作十有三年乃同。
      <note>[九]師古曰：「治水十三年，乃同於它州，言用功多也。」</note>
厥貢漆絲，
      <note>[一０]師古曰：「貢，獻也。地宜漆林，又善蠶絲，故以獻也。」</note>
厥棐織文。
      <note>[一一]師古曰：「棐與篚同。篚，竹器，筐屬也。織文，錦綺之類，盛於筐篚而獻之。」</note>
浮于泲、漯，通于河。
      <note>[一二]師古曰：「浮，以舟渡也。泲、漯，二水名。漯水出東郡東武陽。因水入水曰通。漯音它合反。」</note>
      </p>
   </div>
   <pb n="1526"/>
   <div>
      <p>海、岱惟青州。
      <note>[一]師古曰：「東北據海，西南距岱。岱即太山也。」</note>
嵎夷既略，惟、甾其道。
      <note>[二]師古曰：「嵎夷，地名也，即陽谷所在。略，言用功少也。惟、甾，二水名。皆復故道也。惟水出琅邪箕屋山。甾水出泰山萊蕪縣。惟字今作濰，甾字或作淄，古今通用也。一曰，道讀曰導。導，治也。」</note>
厥土白墳，海瀕廣潟。
      <note>[三]師古曰：「瀕，水涯也。潟，鹵鹹之地。瀕音頻，又音賓。潟音昔。」</note>
田上下，賦中上。
      <note>[四]師古曰：「田第三，賦第四。」</note>
貢鹽、絺，海物惟錯，
      <note>[五]師古曰：「葛之精者曰絺。海中物產既多，故雜獻。」</note>
岱畎絲、枲、鈆、松、怪石，
      <note>[六]師古曰：「畎，小谷也。枲，麻屬也。鈆，青金也。怪石，石之次玉美好者也。言岱山之谷，出絲、枲、鈆、松、怪石
五種，皆獻之。畎音工犬反。」</note>
萊夷作牧，厥棐檿絲。
      <note>[七]師古曰：「萊山之夷，地宜畜牧。檿，檿桑也。食檿之蠶絲，可以弦琴瑟。檿音烏簟反。」</note>
浮于汶，達于泲。
      <note>[八]師古曰：「汶水出泰山郡萊蕪縣原山。言渡汶水西達于泲也。汶音問。」</note>
      </p>
   </div>
   <pb n="1527"/>
   <div>
      <p>海、岱及淮惟徐州。
      <note>[一]師古曰：「東至海，北至岱，南及淮。」</note>
淮、沂其乂，蒙、羽其藝。
      <note>[二]師古曰：「淮、沂二水已治，蒙、羽二山皆可種藝也。淮出大復山。沂出泰山。沂音牛依反。」</note>
大壄既豬，東原厎平。
      <note>[三]師古曰：「大野即鉅野澤也。豬，停水也。東原，地名。厎，致也。言大野之水既已停蓄也。東原之地致功而平可耕稼也。」</note>
厥土赤埴墳，草木漸包。
      <note>[四]師古曰：「埴，黏土也。漸包，言相漸及包裹而生。」</note>
田上中，賦中中。
      <note>[五]師古曰：「田第二，賦第五。」</note>
貢土五色，
      <note>[六]師古曰：「王者取五色土，封以為太社，而此州畢貢之，言備有。」</note>
羽畎夏狄，嶧陽孤桐，
      <note>[七]師古曰：「羽畎，羽山之谷也。夏狄，狄雉之羽可為旌旄者也，羽山之谷出焉。嶧陽，嶧山之陽也。山南曰陽。孤桐，特生之桐也，可為琴瑟，嶧山之南生焉。嶧音驛。」</note>
泗瀕浮磬，
      <note>[八]師古曰：「泗水之涯浮出好石，可為磬也。泗水出濟陰乘氏縣。」</note>
淮夷蠙珠臮魚，
      <note>[九]師古曰：「淮夷，淮水上之夷也。蠙珠，珠名。臮，及也。言其地出珠及美魚也。蠙音步千反，字或作玭。」</note>
厥棐玄纖縞。
      <note>[一０]師古曰：「玄，黑也。纖，細繒也。縞，鮮支也，即今所謂素者也。言獻黑細繒及鮮支也。」</note>
浮于淮、泗，達于河。
      <note>[一一]師古曰：「渡二水而入于河。」</note>
      </p>
   </div>
   <pb n="1528"/>
   <div>
      <p>淮、海惟揚州。
      <note>[一]師古曰：「北據淮，南距海。」</note>
彭蠡既豬，陽鳥逌居。
      <note>[二]師古曰：「彭蠡，澤名，在彭澤縣西北。陽鳥，隨陽之鳥也。言彭蠡之水既已蓄聚，則鴻雁之屬所共居之。蠡音禮。」</note>
三江既入，震澤厎定。
      <note>[三]師古曰：「三江，謂北江、中江、南江也。震澤在吳西，即具區也。厎，致也。言三江既入，則震澤致定。」</note>
篠簜既敷，
      <note>[四]師古曰：「篠，小竹也。簜，大竹也。敷謂布地而生也。篠音先了反。簜音蕩。」</note>
夭木喬。
      <note>[五]師古曰：「夭，盛貌也。喬，上竦也。夭音於驕反。喬音橋，又音驕。」</note>
厥土塗泥。
      <note>[六]師古曰：「瀸洳溼也。」</note>
田下下，賦下上錯。
      <note>[七]師古曰：「田第九，賦第七。又雜出諸品。」</note>
貢金三品，
      <note>[八]師古曰：「金、銀、銅。」</note>
瑤、瑻、篠簜，齒、革、羽毛，
      <note>[九]師古曰：「瑤、瑻，皆美玉名也。齒，象齒也。革，犀革也。羽旄，謂衆鳥之羽可為旄者也。瑻音昆。」</note>
鳥夷卉服，
      <note>[一０]師古曰：「鳥夷，東南之夷善捕鳥者也。卉服，絺葛之屬。」</note>
厥棐織貝，
      <note>[一一]師古曰：「織謂細布也。貝，水蟲也，古以為貨。」</note>
厥包橘、柚，錫貢。
      <note>[一二]師古曰：「柚，似橘而大，其味尤酸。橘、柚皆不耐寒，故包裹而致之也。錫貢者，須錫命而獻之，言不常來也。柚音弋救反。」</note>
均江海，通于淮、泗。
      <note>[一三]師古曰：「均，平也。通淮、泗而入江海，故云平。」</note>
      </p>
   </div>
   <pb n="1529"/>
   <div>
      <p>荊及衡陽惟荊州。
      <note>[一]師古曰：「北據荊山，南及衡山之陽也。」</note>
江、漢朝宗于海。
      <note>[二]師古曰：「江、漢二水歸入于海，有似諸侯朝於天子，故曰朝宗。宗，尊也。」</note>
九江孔殷，
      <note>[三]師古曰：「孔，甚也。殷，中也。言江水於此州界分為九道，甚得地形之中。」</note>
沱、灊既道，雲夢，土作乂。
      <note>[四]師古曰：「沱、灊，二水名，自江出為沱，自漢出為灊。雲夢，澤名。言二水既從其道，則雲夢之土可為（畋魚）〔畎畝〕之治也。
            
         
         （畋魚）〔畎畝〕之治也。　景祐、殿本都作「畎畝」。王先謙說作「畎畝」是。
沱音徒何反。灊音潛。一曰，道讀曰導。導，治也。」</note>
厥土塗泥。田下中，賦上下。
      <note>[五]師古曰：「田第八，賦第三。」</note>
貢羽旄、齒、革，金三品，
      <note>[六]師古曰：「自金以上所貢與揚州同。」</note>
杶、幹、栝、柏，厲、砥、砮、丹，
      <note>[七]師古曰：「杶木似樗而實。幹，柘也。栝木柏葉而松身。厲，磨也。砥，其尤細者也。砮，石名，可為矢鏃。丹，赤石也，所謂丹沙者也。杶音丑倫反。栝音古活反。砥音指，又音（祗）〔扺〕。
            
         
         砥音指，又音（袛）〔抵〕。　景祐、殿本都作「抵」。王先謙說作「抵」是。
砮音奴。」</note>
惟箘簵、楛，三國厎貢厥名，
      <note>[八]師古曰：「箘簵，竹名，楛，木名也，皆可為矢。言此州界本有三國致貢斯物，其名稱美也。箘音囷。簵音路。楛音（枯）〔怙〕。」
            
         
         楛音（枯）〔怙〕。　景祐、殿本都作「怙」。王先謙說作「怙」是。
      </note>
包匭菁茅，
      <note>[九]師古曰：「匭，柙也。菁，菜也，可以為葅。茅可以縮酒。苞其茅匭其菁而獻之。匭音軌。菁音精。」</note>
厥棐玄纁璣組，
      <note>[一０]師古曰：「玄，黑色。纁，絳也。璣，珠之不圜者。組，綬類也。纁音勳。璣音機，又音祈。」</note>
九江納錫大龜。
      <note>[一一]師古曰：「大龜尺有二寸，出於九江。錫命而納，不常獻也。」</note>
浮于江、沱、灊、漢，逾于洛，至于南河。
      <note>[一二]師古曰：「逾，越也。言渡四水而越洛，乃至南河也。南河在冀州南。」</note>
      </p>
   </div>
   <pb n="1530"/>
   <div>
      <p>荊、河惟豫州。
      <note>[一]師古曰：「西南至荊山，北距河水。」</note>
伊、雒、瀍、澗既入于河，
      <note>[二]師古曰：「伊出陸渾山，雒出冢領山，瀍出穀成山，澗出黽池山，四水皆入河。」</note>
滎、波既豬，
      <note>[三]師古曰：「滎，沇水泆出所為也，即今滎澤是也。波，亦水名。言其水並已遏聚矣。一說，謂滎水之波。」</note>
道荷澤，被盟豬。
      <note>[四]師古曰：「荷澤在湖陵。盟豬亦澤名，在荷之東北。言治荷澤之水衍溢，則使被及盟豬，不常入也。道讀曰導。荷音歌。被音被馬之被。盟音孟。」</note>
厥土惟壤，下土墳壚。
      <note>[五]師古曰：「高地則壤，下地則墳。壚謂土之剛黑者也，音盧。」</note>
田中上，賦錯上中。
      <note>[六]師古曰：「田第四，賦第二，雜出第一。」</note>
貢漆、枲、絺、紵、棐纖纊，
      <note>[七]師古曰：「紵，織紵為布及綀也。纖纊，細綿也。紵音佇。纊音曠。」</note>
錫貢磬錯。
      <note>[八]師古曰：「錯，治玉之石。磬錯，言可以治磬也。亦待錫命而貢。」</note>
浮于洛，入于河。
      <note>[九]師古曰：「因洛入河也。」</note>
      </p>
   </div>
   <pb n="1531"/>
   <div>
      <p>華陽、黑水惟梁州。
      <note>[一]師古曰：「東據華山之南，西距黑水。」</note>
岷、嶓既藝，沱、灊既道，
      <note>[二]師古曰：「岷，岷山也。嶓，嶓冢山也。言水已去，二山之土皆可種藝。沱、灊，二水，治從故道也。岷音旻。嶓音波。道讀曰導。」</note>
蔡、蒙旅平，和夷厎績。
      <note>[三]師古曰：「蔡、蒙，二（水）〔山〕名。
            
         
         蔡、蒙，二（水）〔山〕名。　景祐、殿、局本都作「山」。王先謙說作「山」是。
旅，陳也。旅平，言已平治而陳祭也。和夷，地名，亦以致功可耕稼也。」</note>
厥土青黎。
      <note>[四]師古曰：「色青而細疏。」</note>
田下上，賦下中三錯。
      <note>[五]師古曰：「田第七，賦第八，又雜出第七至第九，凡三品。」</note>
貢璆、鐵、銀、鏤、砮、磬，
      <note>[六]師古曰：「璆，美玉也。鏤，剛鐵也。磬，磬石也。璆音虯。」</note>
熊、羆、狐、貍、織皮。
      <note>[七]師古曰：「織皮，謂罽也。言貢四獸之皮，又貢（維）〔雜〕罽。」
            
         
         又貢（維）〔雜〕罽。　景祐、殿本都作「雜」。王先謙說作「雜」是。
      </note>
西頃因桓是倈，
      <note>[八]師古曰：「西頃，山名，在臨洮西南。桓，水名也。言治西頃山，因桓水是來，無它道也。頃讀曰傾。」</note>
浮于灊，逾于沔，
      <note>[九]師古曰：「漢上曰沔，音莫踐反。」</note>
入于渭，亂于河。
      <note>[一０]師古曰：「正絕流曰亂。」</note>
      </p>
   </div>
   <pb n="1532"/>
   <div>
      <p>黑水、西河惟雍州。
      <note>[一]師古曰：「西據黑水，東距西河。西河即龍門之河也，在冀州西，故曰西河。」</note>
弱水既西，
      <note>[二]師古曰：「治使西流至合黎。」</note>
涇屬渭汭。
      <note>[三]師古曰：「屬，逮也。水北曰汭。言治涇水入于渭也。屬音之欲反。汭音芮，又音而悅反。」</note>
漆、沮既從，酆水逌同。
      <note>[四]師古曰：「漆、沮，即馮翊之洛水也。酆水出鄠之南山。言漆、沮既從入渭，酆水亦來同也。逌，古攸字也。攸，所也。沮音七余反。」</note>
荊、岐既旅，
      <note>[五]師古曰：「荊、岐，二山名。荊在岐東。言二山治畢，已旅祭也。」</note>
終南、惇物，至于鳥鼠。
      <note>[六]師古曰：「終南、惇物二山皆在武功。鳥鼠山在隴西首陽西南。自終南西出至于鳥鼠也。」</note>
原隰厎績，至于豬壄。
      <note>[七]師古曰：「高平曰原，下溼曰隰。豬壄，地名。言皆致功也。」</note>
三危既宅，三苗丕敘。
      <note>[八]師古曰：「三危，山名，已可居也。三苗，本有苗氏之族，徙居於此，分而為三，故言三苗。今皆大得其次敘。」</note>
厥土黃壤。田上上，賦中下。
      <note>[九]師古曰：「田第一，賦第六。」</note>
貢球、琳、琅玕。
      <note>[一０]師古曰：「球、琳，皆玉名。琅玕，石似珠者也。球音求，又音虬。琳音林。琅音郎。玕音干。」</note>
浮于積石，至于龍門西河，
      <note>[一一]師古曰：「積石山在金城西南，龍門山在河東之西界，皆河水所經。」</note>
會于渭汭。
      <note>[一二]師古曰：「逆流曰會。自渭北涯逆流西上。」</note>
織皮昆崘、析支、渠叟，西戎即敘。
      <note>[一三]師古曰：「昆崘、析支、渠叟，三國名也。言此諸國皆織皮毛，各得其業。而西方遠戎，並就次敘也。叟讀曰搜。」</note>
      </p>
   </div>
   <pb n="1533"/>
   <div>
      <p>道汧及岐，至于荊山，
      <note>[一]師古曰：「自此以下，更說所治山水首尾之次也。治山通水，故舉山言之。汧山在汧縣西。道讀曰導。後皆類此。汧音苦堅反。」</note>
逾于河；
      <note>[二]師古曰：「即梁山龍門。」</note>
壺口、雷首，至于大嶽；
      <note>[三]師古曰：「自壺口、雷首而至大嶽也。雷首在河東蒲阪南。大嶽即所謂嶽陽者。」</note>
厎柱、析城，至于王屋；
      <note>[四]師古曰：「厎柱在陝縣東北，山在河中，形若柱也。析城山在濩澤西南。王屋山在垣縣東北。」</note>
太行、恆山，至于碣石，入于海。
      <note>[五]師古曰：「太行山在河內山陽西北。恆山在上曲陽西北。言二山連延，東北接碣石而入于海。行音胡郎反。」</note>
西傾、朱圉、鳥鼠，至于太華；
      <note>[六]師古曰：「朱圉山在漢陽冀縣南。太華即今華陰山。」</note>
熊耳、外方、桐柏，至于倍尾。
      <note>[七]師古曰：「熊耳在陝東。外方在潁川故縣，即崇高也。桐柏在平氏東南。倍尾在安陸東北。言四山相連也。倍讀曰陪。」</note>
道嶓冢，至于荊山；
      <note>[八]師古曰：「嶓冢山在梁州南。此荊山在南郡臨沮東北。嶓音波。」</note>
內方，至于大別；
      <note>[九]師古曰：「內方在荊州。大別在廬江安豐也。」</note>
崏山之陽，至于衡山，
      <note>[一０]師古曰：「崏山在蜀郡湔氐西。衡山在長沙湘南之東南。崏山，江所出。衡山，江所經。」</note>
過九江，至于敷淺原。
      <note>[一一]師古曰：「敷淺原，一名（博）〔傅〕陽山，
            
         
         敷淺原，一名（博）〔傅〕陽山，　景祐、殿本都作「傅」。王先謙說作「傅」是。
在豫章歷陵南。」</note>
      </p>
   </div>
   <pb n="1534"/>
   <div>
      <p>道弱水，至于合藜，餘波入于流沙。
      <note>[一]師古曰：「合藜山在酒泉。流沙在敦煌西。」</note>
道黑水，至于三危，入于南海。
      <note>[二]師古曰：「黑水出張掖雞山，南流至敦煌，過三危山，又南流而入于南海。」</note>
道河積石，至于龍門，
      <note>[三]師古曰：「積石山在河關西羌中。龍門山在夏陽北。言治河施功，自積石起，鑿山穿地，以通其流，至龍門山也。」</note>
南至于華陰，東至于厎柱，
      <note>[四]師古曰：「自龍門南流以至華陰，又折而東經厎柱。」</note>
又東至于盟津，
      <note>[五]師古曰：「盟讀曰孟。孟津在洛陽之北，都道所湊，故號孟津。孟，長大也。」</note>
東過洛汭，至于大伾，
      <note>[六]師古曰：「洛汭，洛入河處，蓋今所謂洛口也。山再重曰伾。大伾山在成皋。伾音平鄙反。」</note>
北過降水，至于大陸，
      <note>[七]師古曰：「降水在信都。大陸在鉅鹿。」</note>
又北播為九河，
      <note>[八]師古曰：「播，布也。」</note>
同為逆河，入于海。
      <note>[九]師古曰：「同，合也。九河又合而為一，名為逆河，言相迎受也。海即渤海是也。」</note>
嶓冢道漾，東流為漢，
      <note>[一０]師古曰：「漾水出隴西氐道，東流過武關山南為漢。禹治漾水自嶓冢始也。漾音恙。」</note>
又東為滄浪之水，
      <note>[一一]師古曰：「出荊山東南流為滄浪之水，即漁父所歌者也。浪音琅。」</note>
過三澨，至于大別，
      <note>[一二]師古曰：「三澨水在江夏竟陵。澨音筮。」</note>
南入于江，
      <note>[一三]師古曰：「觸大別山而南入江也。」</note>
東匯澤為彭蠡，
      <note>[一四]師古曰：「匯，迴也，又東迴而為彭蠡澤也。匯音胡賄反。」</note>
東為北江，入于海。
      <note>[一五]師古曰：「自彭蠡江分為三，遂為北江而入海。」</note>
崏山道江，東別為沱，
      <note>[一六]師古曰：「別而出也，江東南流，沱東行也。沱音徒何反。」</note>
又東至于醴，
      <note>[一七]師古曰：「醴水在荊州。」</note>
過九江，至于東陵，
      <note>[一八]師古曰：「東陵，地名。」</note>
東迆北會于匯，
      <note>[一九]師古曰：「迆，溢也。東溢分流，都共北會彭蠡也。迆音弋爾反。」</note>
東為中江，入于海。
      <note>[二０]師古曰：「亦自彭蠡出。」</note>
道沇水，東流為泲，
      <note>[二一]師古曰：「泉出王屋山，名為沇，流去乃為泲也。沇音弋臠反。」</note>
入于河，軼為滎，
      <note>[二二]師古曰：「軼與溢同。言濟水入河，並流而南，截河，又並流溢出，乃為滎澤。一曰軼，過也，音逸。」</note>
東出于陶丘北，
      <note>[二三]師古曰：「陶丘，丘再重也，在濟陰定陶西南。」</note>
又東至于荷，
      <note>[二四]師古曰：「即荷澤。」</note>
又東北會於汶，
      <note>[二五]師古曰：「濟與汶合。」</note>
又北東入于海。
      <note>[二六]師古曰：「北折而東也。」</note>
道淮自桐柏，東會于泗、沂，東入于海。道渭自鳥鼠同穴，東會于酆，又東至于涇，又東過漆、沮，入于河。道洛自熊耳，東北會于澗、瀍，又東會于伊，又東北入于河。</p>
   </div>
   <pb n="1536"/>
   <div>
      <p>九州逌同，
      <note>[一]師古曰：「各以其所而同法。」</note>
四奧既宅，
      <note>[二]師古曰：「奧讀曰墺，謂土之可居者也。宅亦居也。言四方之土已可定居也。墺音於六反。」</note>
九山栞旅，
      <note>[三]師古曰：「九州之山皆已栞木通道而旅祭也。」</note>
九川滌原，
      <note>[四]師古曰：「九州泉源皆已清滌無壅塞。」</note>
九澤既陂，
      <note>[五]師古曰：「九州陂澤皆已遏障無決溢。」</note>
四海會同。
      <note>[六]師古曰：「四海之內皆同會京師。」</note>
六府孔修，
      <note>[七]師古曰：「水、火、金、木、土、穀皆甚治。」</note>
庶土交正，厎慎財賦，
      <note>[八]師古曰：「言衆土各以其所出，交易有無，而不失正，致慎貨財，以供貢賦。」</note>
咸則三壤，成賦中國。
      <note>[九]師古曰：「言皆隨其土田上中下三品，而成其賦於中國也。中國，京師也。」</note>
錫土姓：「祗台德先，不距朕行。」
      <note>[一０]師古曰：「台，養也。言封諸侯，賜之土田，因以為姓。所敬養者，惟德為先，故無距我之行也。台音怡。」</note>
      </p>
   </div>
   <pb n="1537"/>
   <div>
      <p>五百里甸服：
      <note>[一]師古曰：「規方千里，最近王城者為甸服，則四面五百里也。甸之為言田也，主為王者治田。」</note>
百里賦內總，
      <note>[二]師古曰：「自此以下，說甸服之內，以差言之也。總，禾稾摠入也。內讀曰納。下皆類此。」</note>
二百里（納）〔內〕銍，
      <note>二百里（納）〔內〕銍。　景祐、殿本都作「內」。</note>
      
         <note>[三]師古曰：「銍謂所刈，即禾穗也。銍音窒。」</note>
三百里內戛服，
      <note>[四]師古曰：「戛，稾也。言服者，謂有役則服之耳。戛音工黠反。」</note>
四百里粟，五百里米。
      <note>[五]師古曰：「精者納少，麤者納多。」</note>
五百里侯服：
      <note>[六]師古曰：「此次甸服之外方五百里也。侯，候也，主斥候而服事也。」</note>
百里采，
      <note>[七]師古曰：「又說侯服內之差次也。采，事也，王事則供之，不主一也。」</note>
二百里男國，
      <note>[八]師古曰：「男之言任，任王事者。」</note>
三百里諸侯。
      <note>[九]師古曰：「三百里同主斥候，故合而言之為一等。」</note>
五百里綏服：
      <note>[一０]師古曰：「此又次侯服外之五百里也。綏，安也，言其安服王者政教。」</note>
三百里揆文教，
      <note>[一一]師古曰：「揆度王者文教而行之也。三百里皆同。」</note>
二百里奮武衞。
      <note>[一二]師古曰：「奮其武力以衞王者。二百里皆同。」</note>
五百里要服：
      <note>[一三]師古曰：「此又次綏服外之五百里也。要，以文教要來之也。要音一遙反。」</note>
三百里夷，
      <note>[一四]師古曰：「夷，易也，言行平易之法也。三百里皆同。」</note>
二百里蔡。
      <note>[一五]師古曰：「蔡，法也，遵刑法而已。二百里皆同。」</note>
五百里荒服：
      <note>[一六]師古曰：「又次要服外五百里，此五服之最在外者也。荒，言其荒忽，各因本俗。」</note>
三百里蠻，
      <note>[一七]師古曰：「蠻謂以文德蠻幕而覆之。三百里皆同。」</note>
二百里流。
      <note>[一八]師古曰：「任其流移，不考詰也。二百里皆同。」</note>
東漸于海，西被于流沙，朔、南臮，聲教訖于四海。
      <note>[一九]師古曰：「漸，入也。被，加也。朔，北方也。訖，盡也。言東入于海，西加流沙，北方南方皆及，聲教盡於四海也。一曰，漸，浸；臮，及也。」</note>
      </p>
   </div>
   <pb n="1538"/>
   <div>
      <p>禹錫玄圭，告厥成功。
      <note>[一]師古曰：「玄，天色也。堯以禹治水功成，故賜玄圭以表之也。自此以上，皆禹貢之文。」</note>
      </p>
   </div>
   <pb n="1539"/>
   <div>
      <p>後受禪於虞，為夏后氏。</p>
   </div>
   <div>
      <p>殷因於夏，亡所變改。周既克殷，監於二代而損益之，定官分職，改禹徐、梁二州合之於雍、青，
      <note>[一]師古曰：「省徐州以入青州，并梁州以合雍州。」</note>
分冀州之地以為幽、并。故周官有職方氏，
      <note>[二]師古曰：「夏官之屬也。職，主也，主四方之土地。」</note>
掌天下之地，辯九州之國。</p>
   </div>
   <div>
      <p>東南曰揚州：其山曰會稽，
      <note>[一]師古曰：「在山陰縣。」</note>
藪曰具區，
      <note>[二]師古曰：「藪，大澤也。具區在吳也。」</note>
川曰三江，穴帚曰五湖；
      <note>[三]師古曰：「穴帚，古浸字也。川，水之通流者也。浸謂引以灌溉者。五湖在吳。」</note>
其利金、錫、竹箭；民二男五女；畜宜鳥獸，
      <note>[四]師古曰：「鳥，孔翠之屬。獸，犀象之屬。」</note>
穀宜稻。</p>
   </div>
   <div>
      <p>正南曰荊州：其山曰衡，藪曰雲夢，川曰江、漢，寖曰潁、湛；
      <note>[一]師古曰：「潁水出陽城陽乾山，宜屬豫州。許慎又云『湛水，豫州浸』。並未詳也。湛音直林反，又音直減反。」</note>
其利丹、銀、齒、革；民一男二女；畜及穀宜，與揚州同。</p>
   </div>
   <div>
      <p>河南曰豫州：其山曰華，
      <note>[一]師古曰：「即華陰之華山也。連延東出，故屬豫州。」</note>
藪曰圃田，
      <note>[二]師古曰：「在中牟。」</note>
川曰滎、雒，穴曰波、溠；
      <note>[三]師古曰：「滎即沇水所溢者也。波即上禹貢所云滎波者也。溠水在楚，亦不當為豫州浸也。溠音莊亞反。」</note>其利林、漆、絲
</p>
   </div>
   <pb n="1540"/>
   <div>
      <p>
枲；民二男三女；畜宜六擾，
      <note>[四]師古曰：「馬、牛、羊、豕、犬、雞也。謂之擾者，言人所馴養也。擾音人沼反。」</note>
其穀宜五種。
      <note>[五]師古曰：「黍、稷、菽、麥、稻。」</note>
      </p>
   </div>
   <div>
      <p>正東曰青州：其山曰沂，藪曰孟諸，
      <note>[一]師古曰：「沂山在蓋縣，即沂水所出也。孟諸，即盟豬也。」</note>
川曰淮、泗，寖曰沂、沭；
      <note>[二]師古曰：「沭水出東莞，音術。」</note>
其利蒲、魚；民二男三女；其畜宜雞、狗，穀宜稻、麥。</p>
   </div>
   <div>
      <p>河東曰兗州：其山曰岱，藪曰泰壄，
      <note>[一]師古曰：「即大野。」</note>
其川曰河、泲，浸曰盧、濰；
      <note>[二]師古曰：「盧水在濟北盧縣。鄭康成讀曰雷，非也。」</note>
其利蒲、魚；民二男三女；其畜宜六擾，穀宜四種。
      <note>[三]師古曰：「馬、牛、羊、豕、犬、雞，黍、稷、稻、麥也。」</note>
      </p>
   </div>
   <div>
      <p>正西曰雍州：其山曰嶽，
      <note>[一]師古曰：「即吳嶽也。」</note>
藪曰弦蒲，
      <note>[二]師古曰：「在汧縣。」</note>
川曰涇、汭，
      <note>[三]師古曰：「汭在豳地。詩大雅公劉之篇曰『汭鞠之即』。」</note>
其浸曰渭、洛；
      <note>[四]師古曰：「洛即漆、沮也，在馮翊。」</note>其利玉、
</p>
   </div>
   <pb n="1541"/>
   <div>
      <p>
石；其民三男二女；畜宜牛、馬，穀宜黍、稷。</p>
   </div>
   <div>
      <p>東北曰幽州：其山曰醫無閭，
      <note>[一]師古曰：「在遼東。」</note>
藪曰豯養，
      <note>[二]師古曰：「在長廣。」</note>
川曰河、泲，浸曰菑、時；
      <note>[三]師古曰：「菑出萊蕪。時水出般陽。」</note>
其利魚、鹽；民一男三女；畜宜四擾，
      <note>[四]師古曰：「馬、牛、羊、豕。」</note>
穀宜三種。
      <note>[五]師古曰：「黍、稷、稻。」</note>
      </p>
   </div>
   <div>
      <p>河內曰冀州：其山曰霍，
      <note>[一]師古曰：「在平陽永安縣東北。」</note>
藪曰揚紆，
      <note>[二]師古曰：「爾雅曰『秦有揚紆』，而此以為冀州，未詳其義及所在。」</note>
川曰漳，穴帚曰汾、潞；
      <note>[三]師古曰：「漳水出上黨長子。汾水出汾陽北山。潞出歸德。」</note>
其利松、柏；民五男三女；畜宜牛、羊，穀宜黍、稷。</p>
   </div>
   <pb n="1542"/>
   <div>
      <p>正北曰并州：其山曰恆山，藪曰昭餘祁，
      <note>[一]師古曰：「在太原鄔縣。鄔音一戶反，又音於庶反。」</note>
川曰虖池、嘔夷，穴帚曰淶、易；
      <note>[二]師古曰：「虖池出鹵城。嘔夷出平舒。淶出廣昌。易出故安。虖音呼。池音徒河反。嘔音於侯反。」</note>
其利布帛；民二男三女；畜宜五擾，
      <note>[三]師古曰：「馬、牛、羊、犬、豕。」</note>
穀宜五種。</p>
   </div>
   <div>
      <p>而保章氏掌天文，以星土辯九州之地，所封封域皆有分星，以視吉凶。
      <note>[一]師古曰：「保章氏，春官之屬也。保，守也，言守天文之職也。分音扶問反。」</note>
      </p>
   </div>
   <div>
      <p>周爵五等，而土三等：公、侯百里，伯七十里，子、男五十里。不滿為附庸，蓋千八百國。而太昊、黃帝之後，唐、虞侯伯猶存，帝王圖籍相踵而可知。周室既衰，禮樂征伐自諸侯出，轉相吞滅，數百年間，列國秏盡。
      <note>[一]師古曰：「秏，滅也，音呼到反。」</note>
至春秋時，尚有數十國，五伯迭興，總其盟會。
      <note>[二]師古曰：「此五伯謂齊桓、宋襄、晉文、秦穆、楚莊也。迭，互也。伯讀曰霸。迭音徒結反。」</note>
陵夷至於戰國，天下分而為七，
      <note>[三]師古曰：「謂秦、韓、魏、趙、燕、齊、楚也。」</note>
合從連衡，經數十年。秦遂并兼四海。以為周制微弱，終為諸侯所喪，故不立尺土之封，分天下為郡縣，盪滅前聖之苗裔，靡有孑遺者矣。</p>
   </div>
   <pb n="1543"/>
   <div>
      <p>漢興，因秦制度，崇恩德，行簡易，以撫海內。至武帝攘卻胡、越，開地斥境，南置交阯，北置朔方之州，
      <note>[一]師古曰：「胡廣記云，漢既定南越之地，置交阯刺史，別於諸州，令持節治蒼梧，分雍州置朔方刺史。」</note>
兼徐、梁、幽、并夏、周之制，改雍曰涼，改梁曰益，凡十三（郡）〔部〕，
      <note>凡十三（郡）〔部〕，　楊樹達說「郡」字誤，當作「部」。按景祐、殿、局本都作「部」。</note>
置刺史。先王之迹既遠，地名又數改易，
      <note>[二]師古曰：「數音所角反。」</note>
是以采獲舊聞，考迹詩書，推表山川，以綴禹貢、周官、春秋，下及戰國、秦、漢焉。
      <note>[三]師古曰：「中古以來，說地理者多矣，或解釋經典，或撰述方志，競為新異，妄有穿鑿，安處互會，頗失其真。後之學者，因而祖述，曾不考其謬論，莫能尋其根本。今並不錄，蓋無尤焉。」</note>
      </p>
   </div>
   <div>
      <p>京兆尹，故秦內史，高帝元年屬塞國，二年更為渭南郡，九年罷，復為內史。武帝建元六年分為右內史，太初元年更為京兆尹。
元始二年戶十九萬五千七百二，口六十八萬二千四百六十八。
      <note>[一]師古曰：「漢之戶口當元始時最為殷盛，故志舉之以為數也。後皆類此。」</note>
縣十二：長安，高帝五年置。惠帝元年初城，六年成。戶八萬八百，口二十四萬六千二百。王莽曰常安。
      <note>[二]師古曰：「王莽篡位，改漢郡縣名，普易之也。下皆類此。」</note>
新豐，驪山在南，故驪戎國。秦曰驪邑。高祖七年置。
      <note>[三]應劭曰：「太上皇思東歸，於是高祖改築城寺街里以象豐，徙豐民以實之，故號新豐。」</note>
船司空，莽曰船利。
      <note>[四]服虔曰：「縣名。」師古曰：「本主船之官，遂以為縣。」</note>
藍田，山出美玉，有虎候山祠，秦孝公置也。
華陰，故陰晉，秦惠文王五年更名寧秦，高帝八年更名華陰。太華山
</p>
   </div>
   <pb n="1544"/>
   <div>
      <p>
在南，有祠，豫州山。集靈宮，武帝起。莽曰華壇也。
鄭，周宣王弟鄭桓公邑。有鐵官。
      <note>[五]應劭曰：「宣王母弟友所封也。其子與平王東遷，更稱新鄭。」臣瓚曰：「周自穆王以下都於西鄭，不得以封桓公也。初桓公為周司徒，王室將亂，故謀於史伯而寄帑與賄於虢、會之間。幽王既敗，二年而滅會，四年而滅虢，居於鄭父之丘，是以為鄭桓公，無封京兆之文也。」師古曰：「春秋外傳云：『幽王既敗，鄭桓公死之，其子武公與平王東遷。』故左氏傳云：『我周之東遷，晉、鄭焉依。』又鄭莊公云『我先君新邑於此』，蓋道新鄭也。穆王以下無都西鄭之事，瓚說非也。會音工外反。」</note>
湖，有周天子祠二所。故曰胡，武帝建元年更名湖。
下邽，
      <note>[六]應劭曰：「秦武公伐邽戎，置有上邽，故加下。」師古曰：「邽音圭，取邽戎之人而來為此縣。」</note>
南陵，文帝七年置。沂水出藍田谷，北至霸陵入霸水。霸水亦出藍田谷，北入渭。（師）古曰茲水，秦穆公更名以章霸功，視子孫。
      <note>（師）古曰茲水，秦穆公更名以章霸功，視子孫。　錢大昕說「古」下皆班氏本文，「師」字後人妄加，「沂音」上則當有「師古曰」三字。</note>
      
         <note>[七]〔師古曰〕：「沂音先歷反。視讀曰示。」</note>
奉明，宣帝置也。
霸陵，故芷陽，文帝更名。莽曰水章也。
杜陵。故杜伯國，宣帝更名。有周右將軍杜主祠四所。莽曰饒安也。</p>
   </div>
   <div>
      <p>左馮翊，故秦內史，高帝元年屬塞國，二年更名河上郡，九年罷，復為內史。武帝建元六年分為左內史，太初元年更名左馮翊。
戶二十三萬五千一百一，口九十一萬七千八百二十二。縣二十四：高陵，左輔都尉治。莽曰千春。
櫟陽，秦獻公自雍徙。莽曰師亭。
      <note>[一]如淳曰：「櫟音藥。」</note>
翟道，莽曰渙。
池陽，惠帝四年置。嶻嶭山在北。
      <note>[二]應劭曰：「在池水之陽。」師古曰：「嶻嶭，即今俗所呼嵯峨山是也，音齧。音才葛反，又音五葛反。」</note>
夏陽，故少梁，秦惠文王十一年更名。禹貢梁山在西北，龍門山在北。有鐵官。莽曰冀亭。
衙，莽曰達昌。
      <note>[三]如淳曰：「衙音牙。」師古曰：「即春秋所云『秦晉戰于彭衙』。」</note>
粟邑，莽曰粟城。
谷口，九嵏山在西。有天齊公、五牀山、僊人、五帝祠四所。莽曰谷喙。
      <note>[四]師古曰：「嵏音子公反，又音子孔反。喙音許穢反。」</note>
蓮勺，
      <note>[五]如淳曰：「音輦酌。」</note>鄜，莽曰脩令。
      <note>[六]孟康曰：「音敷。」</note>
頻陽，秦厲公置。
      <note>[七]應劭曰：「在頻水之陽。」</note>
臨晉，故大荔，秦獲之，更名。有河水祠。芮鄉，故芮國。莽曰監晉。
      <note>[八]應劭曰：「臨晉水，故曰臨晉。」臣瓚曰：「晉水在河之間，此縣在河之西，不得云臨晉水也。舊說曰，秦築高壘以臨晉國，故曰臨晉也。」師古曰：「瓚說是也。說者或以為魏文侯伐秦始置臨晉，非也。文侯重城之耳，豈始置乎！」</note>
重泉，莽曰調泉。
郃陽，
      <note>[九]應劭曰：「在郃水之陽也。」師古曰：「音合。即大雅大明之詩所謂『在洽之陽』。」</note>
祋祤，景帝二年置。
      <note>[一０]師古曰：「祋音丁活反，又音丁外反。祤音詡。」</note>
武城，莽曰桓城。
      <note>[一一]師古曰：「即左氏傳所云『（伐秦）〔秦伐〕晉取武城』者也。」
            
         
         即左氏傳所云（伐秦）〔秦伐〕晉取武城者也。　景祐、殿、局本都作「秦伐」。
      </note>
沈陽，莽曰制昌。
褱德，禹貢北條荊山在南，下有彊梁原。洛水東南入渭，雍州穴帚。莽曰德驩。
      <note>[一二]師古曰：「褱亦懷字。」</note>
徵，莽曰氾愛。
      <note>[一三]師古曰：「徵音懲，即今之澄城縣是也。左傳所云『取北徵』，謂此地耳，而杜元凱未詳其處也。」</note>
雲陵，昭帝置也。
萬年，高帝置。莽曰異赤。
      <note>[一四]師古曰：「三輔黃圖云太上皇葬櫟陽北原，起萬年陵是也。」</note>
長陵，高帝置。戶五萬五十七，口十七萬九千四百六十九。莽曰長平。
陽陵，故弋陽，景帝更名。莽曰渭陽。
雲陽。有休屠、金人及徑路神祠三所，越巫卯古襄祠三所。
      <note>[一五]孟康曰：「卯古音辜磔之辜，越人祠也。襄音穰。休音許虬反。屠音除。」</note>
      </p>
   </div>
   <div>
      <p>右扶風，故秦內史，高帝元年屬雍國，二年更為中地郡。九年罷，復為內史。武帝建元六年分為右內史，太初元年更名主爵都尉為右扶風。
      <note>[一]師古曰：「主爵都尉，本秦之主爵中尉，掌列侯，至太初元年更名右扶風，而治於內史右地。故此志追書建元六年分為右內史，又云更名主爵都尉為右扶風。」</note>
戶二十一萬六千三百七十七，口八十三萬六千七十。縣二十一：渭城，故咸陽，高帝元年更名新城，七年罷，屬長安。武帝元鼎三年更名渭城。有蘭池宮。莽曰京城。
槐里，周曰犬丘，懿王都之。秦更名廢丘。高祖三年更名。有黃山宮，孝惠二年起。莽
</p>
   </div>
   <pb n="1547"/>
   <div>
      <p>
曰槐治。
鄠，古國。有扈谷亭。扈，夏啟所伐。酆水出東南，又有潏水，皆北過上林苑入渭。有萯陽宮，秦文王起。
      <note>[二]師古曰：「潏音決。萯音倍。」</note>
盩厔，有長楊宮，有射熊館，秦昭王起。靈軹渠，武帝穿也。
斄，周后稷所封。
      <note>[三]師古曰：「讀與邰同，音（日台）〔胎〕。」
            
         
         音（日台）〔胎〕。　景祐、殿本都作「胎」。王鳴盛說作「胎」是。
      </note>
郁夷，詩「周道郁夷」。有汧水祠。莽曰郁平。
      <note>[四]師古曰：「小雅四牡之詩曰『四牡騑騑，周道倭遲』。韓詩作郁夷字，言使臣乘馬行於此道。」</note>
美陽，禹貢岐山在西北。中水鄉，周大王所邑。有高泉宮，秦宣太后起也。
郿，成國渠首受渭，東北至上林入蒙籠渠。右輔都尉治。
      <note>[五]師古曰：「郿音媚。」</note>
雍，秦惠公都之。有五畤，太昊、黃帝以下祠三百三所。橐泉宮，孝公起。祈年宮，惠公起。棫陽宮，昭王起。有鐵官。
      <note>[六]應劭曰：「四面積高曰雍。」師古曰：「棫音域。」</note>漆，水在縣西。有鐵官。莽曰漆治。
栒邑，有豳鄉，詩豳國，公劉所都。
      <note>[七]應劭曰：「左氏傳曰『畢、原、酆、郇，文之昭也』。郇侯、賈伯伐晉是也。」臣瓚曰：「汲郡古文『晉武公滅荀，以賜大夫原氏黯，是為荀叔』。又云『文公城荀』。然則荀當在晉之境內，不得在扶風界也。今河東有荀城，古荀國。」師古曰：「瓚說是也。此栒讀與荀同，自別邑耳，非伐晉者。」</note>
隃麋，有黃帝子祠。莽曰扶亭。
      <note>[八]師古曰：「鄃音踰。」</note>
陳倉，有上公、明星、黃帝孫、舜妻（盲）〔育〕冢祠。
      <note>舜妻（盲）〔育〕冢祠。　梁玉繩說竹書舜三十年葬后育於渭，育乃后名，「盲」必「育」之誤。</note>
有羽陽宮，秦武王起也。
杜陽，杜水南入渭。〔詩曰「自杜」〕
      <note>〔詩曰「自杜」。〕　四字據景祐本補。</note>
莽曰通杜。
      <note>[九]師古曰：「大雅緜之詩曰『人之初生，自土、漆、沮』，齊詩作『自杜』，言公劉避狄而來居杜與漆、沮之地。」</note>
汧，吳山在西，古文以為汧山。雍州山。北有蒲谷鄉弦中谷，雍州弦蒲藪。汧水出西北，入渭。芮水出西北，東入涇。詩芮（）〔尻〕，
      <note>詩芮（）〔尻〕，　景祐、殿本都作「尻」。　段玉裁說作「尻」是。注同。</note>
雍州川也。
      <note>[一０]師古曰：「（）〔尻〕讀與鞠同。大雅公劉之詩曰『止旅乃密，芮鞠之即』，韓詩作芮（）〔尻〕。言公劉止其軍旅，欲使安靜，乃就芮（）〔尻〕之間耳。」</note>
好畤，垝山在東。有梁山宮，秦始皇起。莽曰好邑。
      <note>[一一]師古曰：「垝音丘毀反。」</note>
虢，有黃帝子、周文武祠。虢宮，秦宣太后起也。
安陵，惠帝置。莽曰嘉平。
      <note>[一二]師古曰：「闞駰以為本周之程邑也。」</note>
茂陵，武帝置。戶六萬一千八十七，口二十七萬七千二百七十七。莽曰宣城。
      <note>[一三]師古曰：「黃圖云本槐里之茂鄉。」</note>
平陵，昭帝置。莽曰廣利。
武功，太壹山，古文以為終南。垂山，古文以為敦物。皆在縣東。斜水出衙領山北，至郿入渭。襃水亦出衙領，至南鄭入沔。有垂山、斜水、（淮）〔褒〕水祠三所。
      <note>有垂山、斜水、（淮）〔褒〕水祠三所。　汪士鋒、王先謙都說「淮水」當作「褒水」。按與上文合。</note>莽曰新光。
      <note>[一四]師古曰：「斜音弋奢反。衙音牙。」</note>
      </p>
   </div>
   <div>
      <p>弘農郡，武帝元鼎四年置。莽曰右隊。戶十一萬八千九十一，口四十七萬五千九百五十
</p>
   </div>
   <pb n="1549"/>
   <div>
      <p>
四。有鐵官，在黽池。
縣十一：弘農，故秦函谷關。衙山領下谷，爥水所出，北入河。
盧氏，熊耳山在東。伊水出，東北入雒，過郡一，行四百五十里。又有育水，南至順陽入沔。又有洱水，東南至魯陽，亦入沔。皆過郡二，行六百里。莽曰昌富。
      <note>[一]師古曰：「洱音耳。」</note>
陝，故虢國。有焦城，故焦國。北虢在大陽，東虢在滎陽，西虢在雍州。莽曰黃眉。
宜陽，在黽池有鐵官也。
黽池，高帝八年復黽池中鄉民。景帝中二年初城，徙萬家為縣。穀水出穀陽谷，東北至穀城入雒。莽曰陝亭。
      <note>[二]師古曰：「黽音莫踐反，又音莫忍反。」</note>
丹水，水出上雒冢領山，東至析入鈞。密陽鄉，故商密也。
      <note>[三]師古曰：「鈞亦水名也，音均。」</note>
新安，禹貢澗水在東，南入雒。
商，秦相衞鞅邑也。
析，黃水出黃谷，鞠水出析谷，俱東至酈入湍水。莽曰君亭。
      <note>[四]師古曰：「析音先歷反。鞠水即今所謂菊潭也。酈音持益反。湍音專。」</note>
陸渾，春秋遷陸渾戎於此。有關。
      <note>[五]師古曰：「渾音胡昆反。」</note>
上雒。禹貢雒水出冢領山，東北至鞏入河，過郡二，行千七十里，豫州川。又有甲水，出秦領山，東南至鍚入沔，過郡三，行五百七十里。熊耳獲輿山在東北。
      <note>[六]師古曰：「鍚音陽。」</note>
      </p>
   </div>
   <div>
      <p>河東郡，秦置。莽曰兆陽。有根倉、溼倉。
戶二十三萬六千八百九十六，口九十六萬二千九百一十二。縣二十四：安邑，巫咸山在南，鹽池在西南。魏絳自魏徙此，至惠王徙大梁。有鐵官、鹽官。莽曰河東。
大陽，吳山在西，上有吳城，周武王封太伯後於此，是為虞公，為晉所滅。有天子廟。莽曰勤田。
      <note>[一]應劭曰：「在大河之陽。」</note>
猗氏，解，
      <note>[二]師古曰：「音蟹。」</note>
蒲反，有堯山、首山祠。雷首山在南。故曰蒲，秦更名。莽曰蒲城。
      <note>[三]應劭曰：「秦始皇東巡見長坂，故加『反』云。」孟康曰：「本蒲也，晉文公以賂秦，後秦人還蒲，魏人喜曰『蒲反矣』。謂秦名之，非也。」臣瓚曰：「秦世家云『以垣為蒲反』，然則本非蒲也。」師古曰：「應說是。」</note>
河北，詩魏國，晉獻公滅之，以封大夫畢萬，曾孫絳徙安邑也。
左邑，莽曰兆亭。
汾陰，介山在南。
聞喜，故曲沃。晉武公自晉陽徙此。武帝元鼎六年行過，更名。
      <note>[四]應劭曰：「今曲沃也。秦改為左邑。武帝於此聞南越破，改曰聞喜。」</note>
濩澤，禹貢析城山在西南。
      <note>[五]應劭曰：「有濩澤，在西北。」師古曰：「濩音烏虢反。」</note>
端氏，臨汾，垣，禹貢王屋山在東北，沇水所出，東南至武德入河，軼出滎陽北地中，又東至琅槐入海，過郡九，行千八百四十里。
      <note>[六]師古曰：「琅音郎。槐音回。」</note>
皮氏，耿鄉，故耿國，晉獻公滅之，以賜大夫趙夙。後十世獻侯徙中牟。有鐵官。莽曰延平。
長脩，平陽，韓武子玄孫貞子居此。有鐵官。莽曰香平。
      <note>[七]應劭曰：「堯都也，在平河之陽。」</note>
襄陵，有班氏（香）〔鄉〕亭。
      <note>有班氏（香）〔鄉〕亭。　景祐、殿本都作「鄉」。朱一新說作「鄉」是。</note>
莽曰幹昌。
      <note>[八]應劭曰：「襄陵在西北。」師古曰：「晉襄公之陵，因以名縣。」</note>
彘，霍大山在東，冀州山，周厲王所奔。莽曰黃城。
      <note>[九]應劭曰：「順帝改曰永安。」</note>
楊，莽曰有年亭。
      <note>[一０]應劭曰：「楊侯國。」</note>
北屈，禹貢壺口山在東南。莽曰朕北。
      <note>[一一]應劭曰：「有南故稱北。」臣瓚曰：「汲郡古文『翟章救鄭，次于南屈』。」師古曰：「屈音居勿反。即晉公子夷吾所居。」</note>
蒲子，
      <note>[一二]應劭曰：「故蒲反舊邑，武帝置。」師古曰：「重耳所居也。應說失之。」</note>
絳，晉武公自曲沃徙此。有鐵官。
      <note>[一三]應劭曰：「絳水出西南。」</note>
狐讘，
      <note>[一四]師古曰：「讘音之涉反。」</note>
騏。侯國。
      <note>[一五]師古曰：「音其。」</note>
      </p>
   </div>
   <div>
      <p>太原郡，秦置。有鹽官，在晉陽。屬并州。
戶十六萬九千八百六十三，口六十八萬四百八十八。有家馬官。
      <note>[一]臣瓚曰：「漢有家馬廄，一廄萬匹，時以邊表有事，故分來在此。家馬後改曰挏馬也。」師古曰：「挏音動。」</note>
縣二十一：晉陽，故詩唐國，周成王滅唐，封弟叔虞。龍山在西北。有鹽官。晉水所出，東入汾。
      <note>[二]臣瓚曰：「所謂唐，今河東永安是也，去晉四百里。」師古曰：「瓚說是也。」</note>
葰人，
      <note>[三]如淳曰：「音璅。」師古曰：「又音山寡反。」</note>
界休，莽曰界美。
      <note>[四]師古曰：「休音許虬反。」</note>
榆次，涂水鄉，晉大夫知徐吾邑。梗陽鄉，魏戊邑。莽曰大原亭。
      <note>[五]師古曰：「涂音塗。梗音鯁。」</note>
中都，于離，莽曰于合。
茲氏，莽曰茲同。
狼孟，莽曰狼調。
鄔，九澤在北，是為昭餘
</p>
   </div>
   <pb n="1552"/>
   <div>
      <p>
祁，并州藪。晉大夫司馬彌牟邑。
      <note>[六]師古曰：「音一戶反，又音於據反。」</note>
盂，晉大夫孟丙邑。
平陶，莽曰多穰。
汾陽，北山，汾水所出，西南至汾陰入河，過郡二，行千三百四十里，冀州穴帚。
京陵，莽曰致城。
      <note>[七]師古曰：「即九京。」</note>
陽曲，
      <note>[八]應劭曰：「河千里一曲，當其陽，故曰陽曲也。」師古曰：「隋文帝自以姓楊，故惡陽曲之號，乃改其縣為陽直。今則復舊名焉。」</note>
大陵，有鐵官。莽曰大寧。
原平，祁，晉大夫賈辛邑。莽曰示。
上艾，緜曼水，東至蒲吾，入虖池水。
      <note>[九]師古曰：「虖音呼。池音徒何反。」</note>
慮虒，
      <note>[一０]師古曰：「音廬夷。」</note>
陽邑，莽曰繁穰。
廣武。（河主）〔句注〕、賈屋山在北。
      <note>（河主）〔句注〕、賈屋山在北。　王念孫說「河主」當作「句注」。王先謙說王說是。</note>都尉治。莽曰信桓。
      <note>[一一]師古曰：「賈屋山，即史記所云『趙襄子北登夏屋』者。」</note>
      </p>
   </div>
   <div>
      <p>上黨郡，秦置，屬并州。有上黨關、壺口關、石研關、天井關。
      <note>[一]師古曰：「研音形。」</note>
戶七萬三千七百九十八，口三十三萬七千七百六十六。縣十四：長子，周史辛甲所封。鹿谷山，濁漳水所出，東至鄴入（青）〔清〕漳。
      <note>入（青）〔清〕漳。　景祐、殿本都作「清」。王鳴盛說作「清」是。</note>
      
         <note>[二]師古曰：「長讀曰長短之長，今俗為長幼之長，非也。」</note>
屯留，桑欽言「絳水出西南，東入海」。
      <note>[三]師古曰：「屯音純。」</note>
余吾，銅鞮，有上虒亭，下虒聚。
      <note>[四]師古曰：「虒音斯。」</note>
沾，大黽谷，清漳水所出，東北至邑成入大河，過郡五，行千六百八十里，冀州川。
      <note>[五]應劭曰：「沾水出壺關。」師古曰：「沾音他兼反。」</note>
涅氏，涅水也。
      <note>[六]師古曰：「涅水出焉，故以名縣也。涅音乃結反。」</note>
襄垣，莽曰上黨亭。
壺關，有羊腸版。沾水東至朝歌入淇。
      <note>[七]應劭曰：「黎侯國也，今黎亭是。」</note>
泫氏，楊谷，絕水所出，南至壄王入沁。
      <note>[八]應劭曰：「山海經泫水所出者也。」師古曰：「泫音工玄反。」</note>
高都，莞谷，丹水所出，東南入泫水。有天井關。
      <note>[九]師古曰：「莞音丸。」</note>
潞，故潞子國。
陭氏，
      <note>[一０]師古曰：「音於義反。」</note>
陽阿，穀遠。羊頭山世靡谷，沁水所出，東南至滎陽入河，過郡三，行九百七十里。莽曰穀近。
      <note>[一一]師古曰：「今沁水至懷州武陟縣界入河。此云至滎陽，疑傳寫錯誤。」</note>
      </p>
   </div>
   <div>
      <p>河內郡，高帝元年為殷國，二年更名。莽曰後隊，屬司隸。
戶二十四萬一千二百四十六，口百六萬七千九十七。縣十八：懷，有工官。莽曰河內。
汲，武德，
      <note>[一]孟康曰：「始皇東巡置，自以武德定天下。」</note>
波，
      <note>[二]孟康曰：「今有絺城，晉文公所得賜者。」</note>
山陽，東太行山在西北。
      <note>[三]師古曰：「行音胡郎反。」</note>
河陽，莽曰河亭。
州，共，故國。北山，淇水所出，東至黎陽入河。
      <note>[四]孟康曰：「共伯入為三公者也。」師古曰：「共音恭。」</note>
平皋，
      <note>[五]應劭曰：「邢侯自襄國徙此。當齊桓公時，衞人伐邢，邢遷于夷儀，其地屬晉，號曰邢丘。以其在河之皋，處勢平夷，故曰平皋。」臣瓚曰：「春秋傳狄人伐邢，邢遷于夷儀，不至此也。今襄國西有夷儀城，去襄國百餘里。邢是丘名，非國也。」師古曰：「應說非也。左氏傳曰『晉侯送女於邢丘』，蓋謂此耳。」</note>
朝歌，紂所都。周武王弟康叔所封，更名衞。莽曰雅歌。
脩武，
      <note>[六]應劭曰：「晉始啟南陽，今南陽城是也，秦改曰脩武。」臣瓚曰：「韓非書『秦昭王越趙長平西伐脩武』，時秦未兼天下，脩武之名久矣。」師古曰：「瓚說是也。」</note>
溫，故國，己姓，蘇忿生所封也。
壄王，太行山在西北。衞元君為秦所奪，自（僕）〔濮〕陽徙此。
      <note>自（僕）〔濮〕陽徙此。　景祐、殿本都作「濮」。王先謙說作「濮」是。</note>莽曰平壄。
      <note>[七]孟康曰：「故邘國也，今邘亭是也。」師古曰：「行音胡郎反。」</note>
獲嘉，故汲之新中鄉，武帝行過更名也。
軹，
      <note>[八]孟康曰：「原鄉，晉文公所圍是也。」師古曰：「音只。」</note>
沁水，
      <note>[九]師古曰：「沁音千浸反。」</note>
隆慮，國水東北至信成入張甲河，過郡三，行千八百四十里。有鐵官。
      <note>[一０]應劭曰：「隆慮山在北，避殤帝名改曰林慮也。」師古曰：「慮音廬。」</note>
蕩陰。蕩水東至內黃澤。西山，羑水所出，亦至內黃入蕩。有羑里城，西伯所拘也。
      <note>[一一]師古曰：「蕩音湯。羑音羊九反。」</note>
      </p>
   </div>
   <div>
      <p>河南郡，故秦三川郡，高帝更名。雒陽戶五萬二千八百三十九。莽曰保忠信鄉，屬司隸也。
戶二十七萬六千四百四十四，口一百七十四萬二百七十九。有鐵官、工官。敖倉在滎陽。
縣二十二：雒陽，周公遷殷民，是為成周。春秋昭公（二）〔三〕十（一）〔二〕年，
      <note>春秋昭公（二）〔三〕十（一）〔二〕　王鳴盛說「二十一年」南監本作「二十二年」，當作「三十二年」。</note>晉合諸侯于狄泉，以其地大成周之城，居敬王。莽曰宜陽。
      <note>[一]師古曰：「魚豢云漢火行忌水，故去『洛』『水』而加『隹』。如魚氏說，則光武以後改為『雒』字也。」</note>
滎陽，卞水、馮池皆在西南。有狼湯渠，首受泲，東南至陳入潁，過郡四，行七百八十里。
      <note>[二]應劭曰：「故虢國，今虢亭是也。」師古曰：「狼音浪。湯音宕。泲音子禮反，本濟水字。」</note>
偃師，尸鄉，殷湯所都。莽曰師成。
      <note>[三]臣瓚曰：「湯居亳，今濟陰縣是也。今亳有湯冢，己氏有伊尹冢，皆相近也。」師古曰：「瓚說非也。又如皇甫謐所云湯都在穀熟，事並不經。劉向云『湯無葬處』，安得湯冢乎！」</note>
京，
      <note>[四]師古曰：「即鄭共叔段所居也。」</note>
平陰，
      <note>[五]應劭曰：「在平城南，故曰平陰。」</note>
中牟，圃田澤在西，豫州藪。有筦叔邑，趙獻侯自耿徙此。
      <note>[六]師古曰：「筦與管同。」</note>
平，莽曰治平。
陽武，有博狼沙。莽曰陽桓。
      <note>[七]師古曰：「狼音浪。」</note>
河南，故郟鄏地。周武王遷九鼎，周公致太平，營以為都，是為王城，至平王居之。
      <note>[八]師古曰：「郟音夾。鄏音辱。」</note>
緱氏，劉聚，周大夫劉子邑，有延壽城仙人祠。莽曰中亭。
      <note>[九]師古曰：「緱音工侯反。」</note>
卷，
      <note>[一０]師古曰：「音去權反。」</note>
原武，莽曰原桓。
鞏，東周所居。
穀成，禹貢瀍水出兟曰亭北，東南入
</p>
   </div>
   <pb n="1556"/>
   <div>
      <p>
雒。
      <note>[一一]師古曰：「即今新安。兟曰音濳。」</note>
故市，密，故國。有大騩山，潩水所出，南至臨潁入潁。
      <note>[一二]應劭曰：「『密人不恭』，密須氏姞姓之國也。」臣瓚曰：「密，姬姓之國也，見世本。密須，今安定陰密是也。」師古曰：「應、瓚二說皆非也。此密即春秋僖六年『圍新密』者也，蓋鄭地。而詩所云『密人』，即左傳所謂『密須之鼓』者也，在安定陰密。騩音隗。潩音翼，又音昌力反。」</note>
新成，惠帝四年置。蠻中，故戎蠻子國。
開封，逢池在東北，或曰宋之逢澤也。
      <note>[一三]臣瓚曰：「汲郡古文梁惠王發逢忌之藪以賜民，今浚儀有逢陂忌澤是也。」</note>
成皋，故虎牢。或曰制。
      <note>[一四]師古曰：「穆天子傳云『七萃之士生捕獸，即獻天子，天子畜之東虢，號曰獸牢』。」</note>
苑陵，莽曰左亭。
梁，單心狐聚，秦滅西周徙其君於此。陽人聚，秦滅東周徙其君於此。
      <note>[一五]應劭曰：「左傳曰秦取梁。梁，伯翳之後，與秦同祖。」臣瓚曰：「秦取梁，後改曰夏陽，今馮翊夏陽是也。此梁，周之小邑，見於春秋。」師古曰：「瓚說是也。單心音乃旦反。」</note>
新鄭。詩鄭國，鄭桓公之子武公所國，後為韓所滅，韓自平陽徙都之。
      <note>[一六]應劭曰：「國語曰，鄭桓公為周司徒，王室將亂，寄帑與賄於虢、會之閒。幽王敗，威公死之，其子武公與平王東遷洛邑，遂伐虢、會而并其地，而邑於此。」</note>
      </p>
   </div>
   <div>
      <p>東郡，秦置。莽曰治亭。屬兗州。
戶四十萬一千二百九十七，口百六十五萬九千二十八。縣二十二：濮陽，衞成公自楚丘徙此。故帝丘，顓頊虛。莽曰治亭。
      <note>[一]應劭曰：「濮水南入鉅野。」師古曰：「虛讀曰墟。」</note>（畔）觀，
      <note>（畔）觀，　陳景雲、王先謙都說「畔」字衍。</note>莽曰觀治。
      <note>[二]應劭曰：「夏有觀扈，世祖更名衞國，以封周後。」師古曰：「觀音工喚反。」</note>
聊城，頓丘，莽曰順丘。
      <note>[三]師古曰：「以丘名縣也。丘一成為頓丘，謂一（成）〔頓〕而成也。
            
         
         丘一成為頓丘，謂一（成）〔頓〕而成也。　景祐、殿、局本都作「頓」。王鳴盛說作「頓」是。或曰，成，重也，一重之丘也。」</note>
發干，莽曰戢楯。
范，莽曰建睦。
茬平，莽曰功崇。
      <note>[四]應劭曰：「在茬山之平地者也。」師古曰：「音仕疑反。」</note>
東武陽，禹治漯水，東北至千乘入海，過郡三，行千二十里。莽曰武昌。
      <note>[五]應劭曰：「武水之陽也。」師古曰：「漯音它合反。」</note>
博平，莽曰加睦。
黎，莽曰黎治。
      <note>[六]孟康曰：「詩黎侯國，今黎陽也。」臣瓚曰：「黎陽在魏郡，非黎縣也。」師古曰：「瓚說是。」</note>
清，莽曰清治。
      <note>[七]應劭曰：「章帝更名樂平。」</note>
東阿，都尉治。
      <note>[八]應劭曰：「衞邑也。有西故稱東。」</note>
離狐，莽曰瑞狐。
臨邑，有（洓）〔泲〕廟。
      <note>有（洓）〔泲〕廟。　王先謙說「洓」當為「泲」。按景祐、殿、局本都作「泲」。</note>莽曰穀城亭。
      <note>[九]師古曰：「（洓）〔泲〕亦濟水字也。其後並同。」</note>
利苗，須昌，故須句國，大昊後，風姓。
      <note>[一０]師古曰：「句音劬。」</note>
壽良，蚩尤祠在西北（洓）〔泲〕上。有朐城。
      <note>[一一]應劭曰：「世祖（父叔）〔叔父〕名良，
            
         
         世祖（父叔）〔叔父〕名良，　景祐、殿本都作「叔父」。
故曰壽張。」</note>
樂昌，陽平，白馬，南燕，南燕國，姞姓，黃帝後。
      <note>[一二]師古曰：「姞音其乙反。」</note>
廩丘。</p>
   </div>
   <div>
      <p>陳留郡，武帝元狩元年置。屬兗州。
戶二十九萬六千二百八十四，口一百五十萬九千五十。縣十七：陳留，魯渠水首受狼湯渠，東至陽夏，入渦渠。
      <note>[一]孟康曰：「留，鄭邑也，後為陳所并，故曰陳留。」臣瓚曰：「宋亦有留，彭城留是也。留屬陳，故稱陳留也。」師古曰：「瓚說是也。渦音戈。」</note>
小黃，成安，寧陵，莽曰康善。
      <note>[二]孟康曰：「故葛伯國，今葛鄉是。」</note>
雍丘，故杞國也，周武王封禹後東樓公。先春秋時徙魯東北，二十一世簡公為楚所滅。
酸棗，東昏，莽曰東明。
襄邑，有服官。莽曰襄平。
      <note>[三]應劭曰：「春秋傳曰『師于襄牛』是也。」師古曰：「圈稱云襄邑宋地，本承匡襄陵鄉也。宋襄公所葬，故曰襄陵。秦始皇以承匡卑溼，故徙縣於襄陵，謂之襄邑，縣西三十里有承匡城。然則應說以為襄牛，誤也。」</note>
外黃，都尉治。
      <note>[四]張晏曰：「魏郡有內黃，故加外。」臣瓚曰：「縣有黃溝，故氏之也。」師古曰：「左氏傳云『惠公敗宋師于黃』，杜預以為外黃縣東有黃城，即此地也。」</note>
封丘，濮渠水首受（洓）〔泲〕，
      <note>濮渠水首受（洓）〔泲〕，　同上。</note>
東北至都關，入羊
</p>
   </div>
   <pb n="1559"/>
   <div>
      <p>
里水，過郡三，行六百三十里。
      <note>[五]孟康曰：「春秋傳『敗狄于長丘』，今翟溝是。」</note>
長羅，侯國。莽曰惠澤。
尉氏，
      <note>[六]應劭曰：「古獄官曰尉氏，鄭之別獄也。」臣瓚曰：「鄭大夫尉氏之邑，故遂以為邑。」師古曰：「鄭大夫尉氏亦以掌獄之官故為族耳。應說是也。」</note>
傿，莽曰順通。
      <note>[七]應劭曰：「鄭伯克段于鄢是也。」師古曰：「鄢音偃。」</note>
長垣，莽曰長固。
      <note>[八]孟康曰：「春秋會于匡，今匡城是。」</note>
平丘，濟陽，莽曰濟前。
浚儀。故大梁。魏惠王自安邑徙此。睢水首受狼湯水，東至取慮入泗，過郡四，行千三百六十里。
      <note>[九]應劭曰：「魏惠王自安邑徙此，號曰梁。」師古曰：「取慮，縣名也，音秋廬。取又音趨。」</note>
      </p>
   </div>
   <div>
      <p>潁川郡，秦置。高帝五年為韓國，六年復故。莽曰左隊。陽翟有工官。屬豫州。
      <note>[一]孟康曰：「夏啟有鈞臺之饗，今鈞臺在南。」</note>
戶四十三萬二千四百九十一，口二百二十一萬九百七十三。縣二十：陽翟，夏禹國。周末，韓景侯自新鄭徙此。戶四萬一千六百五十，口十萬九千。莽曰潁川。
      <note>[二]應劭曰：「夏禹都也。」臣瓚曰：「世本禹都陽城，汲郡古文亦云居之，不居陽翟也。」師古曰：「陽翟本禹所受封耳。應、瓚之說皆非。」</note>
昆陽，
      <note>[三]應劭曰：「昆水出南陽。」</note>
潁陽，
      <note>[四]應劭曰：「潁水出陽城。」</note>
定陵，有東不羹。莽曰定城。
      <note>[五]師古曰：「羹音郎。其後亦同。」</note>
長社，
      <note>[六]應劭曰：「宋人圍長葛是也。其社中樹暴長，更名長社。」師古曰：「長讀如本字。」</note>
新汲，
      <note>[七]師古曰：「闞駰云本汲鄉也，宣帝神爵三年置。以河內有汲，故加新也。」</note>
襄城，有西不羹。莽曰相城。
郾，
      <note>[八]師古曰：「音一戰反。」</note>
郟，
      <note>[九]師古曰：「音夾。」</note>
舞陽，
      <note>[一０]應劭曰：「舞水出南。」</note>
潁陰，崈高，武帝置，以奉太室山，是為中岳。有太室、少室山廟。古文以崇高為外方山也。
      <note>[一一]師古曰：「崈，古崇字。」</note>
許，故國，姜姓，四岳後，太叔所封，二十四世為楚所滅。
傿陵，戶四萬九千一百一，口二十六萬一千四百一十八。莽曰左亭。
      <note>[一二]李奇曰：「六國為安陵。」師古曰：「傿音偃。」</note>
臨潁，莽曰監潁。
父城，應鄉，故國，周武王弟所封。
      <note>[一三]應劭曰：「韓詩外傳周成王與弟戲以桐葉為圭，『吾以此封汝。』周公曰：『天子無戲言。』王應時而封，故曰應侯鄉，是也。」臣瓚曰：「呂氏春秋曰成王以戲授桐葉為圭以封叔虞，非應侯也。汲郡古文殷時已自有國，非成王之所造也。」師古曰：「武王之弟自封應國，非桐圭之事也。應氏之說蓋失之焉。又據左氏傳云『邘、晉、應、韓，武之穆也』，是則應侯武王之子，又與志說不同。」</note>
成安，侯國也。
周承休，侯國，元帝置，元始二年更名鄭公。莽曰嘉美。
      <note>[一四]〔師古曰〕：「休音許虬反。」
            
         
         〔師古曰〕：「休音許虬反。」　錢大昭說「休」字上脫「師古曰」三字。
      </note>
陽城，陽城山，洧水所出，東南至長平入潁，過郡三，行五百里。陽乾山，潁水所出，東至下蔡入淮，過郡三，行千五百里，荊州穴帚。有鐵官。
      <note>[一五]師古曰：「乾音干。洧音于軌反。」</note>
綸氏。</p>
   </div>
   <div>
      <p>汝南郡，高帝置。莽曰汝汾。分為賞都尉。屬豫州。
戶四十六萬一千五百八十七，口二百五十九萬六千一百四十八。縣三十七：平輿，
      <note>[一]應劭曰：「故沈子國。今沈亭是也。輿音豫。」</note>
陽安，
      <note>[二]應劭曰：「道國也。今道亭是。」</note>
陽城，侯國。莽曰新安。
隱強，
      <note>[三]應劭曰：「隱水出潁川陽城。」師古曰：「隱音於謹反，又音殷。」</note>
富波，女陽，
      <note>[四]應劭曰：「汝水出弘農，入淮。」師古曰：「女讀曰汝。其下汝陰亦同。」</note>
鮦陽，
      <note>[五]應劭曰：「在鮦水之陽也。」孟康曰：「鮦音紂。」</note>
吳房，
      <note>[六]孟康曰：「本房子國。楚靈王遷房於楚。吳王闔閭弟夫槩奔楚，楚封於此，為堂谿氏。以封吳，故曰吳房，今吳房城堂谿亭是。」</note>
安成，侯國。莽曰至成。
南頓，故頓子國，姬姓。
      <note>[七]應劭曰：「頓迫於陳，其後南徙，故號南頓，故城尚在。」</note>
朗陵，
      <note>[八]應劭曰：「朗陵山在西南。」</note>
細陽，莽曰樂慶。
      <note>[九]師古曰：「居細水之陽，故曰細陽。細水本出新郪。郪音千私反。」</note>
宜春，侯國。莽曰宣孱。
女陰，故胡國。都尉治。莽曰汝墳。
新蔡，蔡平侯自
</p>
   </div>
   <pb n="1562"/>
   <div>
      <p>
蔡徙此，後二世徙下蔡。莽曰新遷。
新息，莽曰新德。
      <note>[一０]孟康曰：「故息國，其後徙東，故加新云。」</note>
灈陽，
      <note>[一一]應劭曰：「灈水出吳房，東入瀙也。」師古曰：「灈音劬。瀙音楚人反，又音楚刃反。」</note>
期思，
      <note>[一二]師古曰：「故蔣國。」</note>
慎陽，
      <note>[一三]應劭曰：「慎水出東北，入淮。」師古曰：「慎字本作滇，音真，後誤為慎耳。今猶有真丘、真陽縣，字並單作真，知其音不改也。闞駰云永平五年失印更刻，遂誤以『水』為『心』。」</note>
慎，莽曰慎治。
召陵，
      <note>[一四]師古曰：「即桓公伐楚次於召陵者也。召讀曰邵。」</note>
弋陽，侯國。
      <note>[一五]應劭曰：「弋山在西北。故黃國，今黃城是。」</note>
西平，有鐵官。莽曰新亭。
      <note>[一六]應劭曰：「故柏子國也，今柏亭是。」</note>
上蔡，故蔡國，周武王弟叔度所封。度放，成王封其子胡，十八世徙新蔡。
穴帚，莽曰閏治。
      <note>[一七]應劭曰：「孫叔敖子所邑之穴帚丘是也。世祖更名固始。」師古曰：「穴帚音子衽反。」</note>
西華，莽曰華望。
長平，莽曰長正。
宜祿，莽曰賞都亭。
項，故國。
新郪，莽曰新延。
      <note>[一八]應劭曰：「秦伐魏，取郪丘。漢興為新郪。章帝封殷後，更名宋。」臣瓚曰：「光武既封殷後於宋，又封新郪。」師古曰：「封於新郪，號為宋國耳。瓚說非。」</note>
歸德，侯國。宣帝置。莽曰歸惠。
新陽，莽曰新明。
      <note>[一九]應劭曰：「在新水之陽。」</note>
安昌，侯國。莽曰始成。
安陽，侯國。莽曰均夏。
      <note>[二０]應劭曰：「故江國，今江亭是。」</note>
博陽，侯國。莽曰樂家。
成陽，侯國。莽曰新利。
定陵。高陵山，汝水出，東南至新蔡入淮，過郡四，行千三百四十里。</p>
   </div>
   <div>
      <p>南陽郡，秦置。莽曰前隊。屬荊州。
戶三十五萬九千（一）〔三〕百一十六，
      <note>戶三十五萬九千（一）〔三〕百一十六，　景祐、殿本都作「三」。</note>
口一百九十四萬二千五十一。縣三十六：宛，故申伯國。有屈申城。縣南有北筮山。戶四萬七千五百四十七。有工官、鐵官。莽曰南陽。
犨，
      <note>[一]師古曰：「音昌牛反。」</note>
杜衍，莽曰閏衍。
酇，侯國。莽曰南庚。
      <note>[二]孟康曰：「音讚。」師古曰：「即蕭何所封。」</note>
育陽，有南筮聚，在東
</p>
   </div>
   <pb n="1564"/>
   <div>
      <p>
北。
      <note>[三]應劭曰：「育水出弘農盧氏，南入于沔。」</note>
博山，侯國。哀帝置。故順陽。
      <note>[四]應劭曰：「漢明帝改曰順陽，在順水之陽也。」師古曰：「順陽，舊名。應說非。」</note>
涅陽，莽曰前亭。
      <note>[五]應劭曰：「在涅水之陽。」師古曰：「涅音乃結反。」</note>
陰，
      <note>[六]師古曰：「即春秋左氏傳所云遷陰於下陰者也，與酇相近。今襄州有陰城縣，縣有酇城鄉。」</note>
堵陽，莽曰陽城。
      <note>[七]韋昭曰：「堵音者。」</note>
雉，衡山，灃水所出，東至屋入汝。
      <note>[八]師古曰：「舊讀雉音弋爾反。而太康地志云即陳倉人所逐二童子名寶雞者，雄止陳倉為石，雌止此縣，故名雉縣，疑不可據也。屋音屋。」</note>
山都，蔡陽，莽之母功顯君邑。
      <note>[九]應劭曰：「蔡水所出，東入淮。」</note>
新野，筑陽，故穀伯國。莽曰宜禾。
      <note>[一０]應劭曰：「筑水出漢中房陵，東入沔。」師古曰：「春秋云『穀伯綏來朝』是也。今襄州有穀城縣，在筑水之陽。筑音逐。」</note>
棘陽，
      <note>[一一]應劭曰：「在棘水之陽。」</note>
武當，舞陰，中陰山，瀙水所出，東至蔡入汝。
西鄂，
      <note>[一二]應劭曰：「江夏有鄂，故加西云。」</note>
穰，莽曰農穰。
      <note>[一三]師古曰：「今鄧州穰縣是也。音人羊反。」</note>
酈，育水出西北，南入漢。
      <note>[一四]如淳曰：「酈音蹢躅之蹢。」</note>
安衆，侯國。故宛西鄉。
冠軍，武帝置。故穰盧陽鄉、宛臨駣聚。
      <note>[一五]應劭曰：「武帝以封霍去病。去病仍出匈奴，功冠諸軍，故曰冠軍。駣音桃。」</note>
比陽，
      <note>[一六]應劭曰：「比水所出，東入蔡。」</note>
平氏，禹貢桐柏大復山在東南，淮水所出，東南至淮（陵）〔浦〕入海，
      <note>東南至淮（陵）〔浦〕入海，　齊召南說「淮陵」當作「淮浦」，各本俱誤。王先謙說齊說是。</note>
過郡四，行三千二百四十里，青州川。莽曰平善。
隨，故國。厲鄉，故厲國也。
      <note>[一七]師古曰：「厲讀曰賴。」</note>
葉，楚葉公邑。有長城，號曰方城。
      <note>[一八]師古曰：「音式涉反。」</note>
鄧，故國。都尉治。
      <note>[一九]應劭曰：「鄧侯國。」</note>
朝陽，莽曰厲信。
      <note>[二０]應劭曰：「在朝水之陽。」</note>
魯陽，有魯山。古魯縣，御龍氏所遷。魯山，滍水所出，東北至定陵入汝。又有昆水，東南至定陵入汝。
      <note>[二一]師古曰：「即淮南所云魯陽公與韓戰日反三舍者也。滍音峙，又音雉。」</note>
舂陵，侯國。故蔡陽白水鄉。上唐鄉，故唐國。
      <note>[二二]師古曰：「漢記云朔五年以零陵泠道之舂陵鄉封長沙王子買為舂陵侯。至戴侯仁，以舂陵地形下溼，上書徙南陽。元帝許之，以蔡陽白水鄉徙仁為舂陵侯。」</note>
新都，侯國。莽曰新林。
湖陽，故廖國也。
      <note>[二三]師古曰：「廖音力救反。左氏傳作飂字，其音同耳。」</note>
紅陽，侯國。莽曰紅俞。
      <note>[二四]師古曰：「俞音踰。」</note>
樂成，侯國。
博望，侯國。莽曰宜樂。
復陽。侯國。故湖陽樂鄉。
      <note>[二五]應劭曰：「在桐柏下復山之陽。」師古曰：「復音房目反。」</note>
      </p>
   </div>
   <div>
      <p>南郡，秦置，高帝元年更為臨江郡，五年復故。景帝二年復為臨江，中二年復故。莽曰南順。屬荊州。
戶十二萬五千五百七十九，口七十一萬八千五百四十。有發弩官。
      <note>[一]師古曰：「主教放弩也。」</note>
縣十八：江陵，故楚郢都，楚文王自丹陽徙此。後九世平王城之。後十世秦拔我郢，徙（東）〔陳〕。
      <note>後十世秦拔我郢，徙（東）〔陳〕。　齊召南說「東」當作「陳」，各本俱誤。</note>
莽曰江陸。
臨沮，禹貢南條荊山在東北，漳水所出，東至江陵入陽水，陽水入沔，行六百里。
      <note>[二]應劭曰：「沮水出漢中房陵，東入江。」師古曰：「沮水即左傳所云『江、漢、沮、漳，楚之望也』。音千余反。」</note>
夷陵，都尉治。莽曰居利。
      <note>[三]應劭曰：「夷山在西北。」</note>
華容，雲夢澤在南，荊州藪。夏水首受江，東入沔，行五百里。
      <note>[四]應劭曰：「春秋『許遷于容城』是。」</note>
宜城，故鄢，惠帝三年更名。
郢，楚別邑，故郢。莽曰郢亭。
巳，
      <note>[五]孟康曰：「音忌。」師古曰：「音其已反。」</note>
當陽，中盧，
      <note>[六]師古曰：「在襄陽縣南。今猶有次廬村。以隋室諱忠，故改忠為次。」</note>
枝江，故羅國。江沱出西，東入江。
      <note>[七]師古曰：「沱即江別出者也，音徒何反。」</note>
襄陽，莽曰相陽。
      <note>[八]應劭曰：「在襄水之陽。」</note>
編，有雲夢官。莽曰南順。
      <note>[九]孟康曰：「編音鞭。」</note>
秭歸，歸鄉，故歸國。
      <note>[一０]孟康曰：「秭音姊。」</note>
夷道，莽曰江南。
      <note>[一一]應劭曰：「夷水出巫，東入江。」</note>
州陵，莽曰江夏。
若，楚昭王畏吳，自郢徙此，後復還郢。
      <note>[一二]師古曰：「春秋傳作鄀，其音同。」</note>
巫，夷水東至夷道入江，過郡二，行五百四十里。有鹽官。
      <note>[一三]應劭曰：「巫山在西南。」</note>
高成。洈山，洈水所出，東入繇。繇水南至華容入江，過郡二，行五百里。莽曰言程。
      <note>[一四]師古曰：「洈音危。繇讀曰由。」</note>
      </p>
   </div>
   <div>
      <p>江夏郡，高帝置。屬荊州。
      <note>[一]應劭曰：「沔水自江別至南郡華容為夏水，過郡入江，故曰江夏。」</note>
戶五萬六千八百四十四，口二十一萬九千二百一十八。縣十四：西陵，有雲夢官。莽曰江陽。
竟陵，章山在東北，古文以為內方山。鄖鄉，楚鄖公邑。莽曰守平。
      <note>[二]師古曰：「音云。」</note>
西陽，襄，莽曰襄非。
邾，衡山王吳芮都。
      <note>[三]師古曰：「音朱，又音誅。」</note>
軑，故弦子國。
      <note>[四]孟康曰：「音汏。」師古曰：「又音徒系反。」</note>
鄂，
      <note>[五]師古曰：「音五各反。」</note>
安陸，橫尾山在東北，
</p>
   </div>
   <pb n="1568"/>
   <div>
      <p>
古文以為陪尾山。
沙羨，
      <note>[六]晉灼曰：「羨音夷。」</note>
蘄春，
      <note>[七]晉灼曰：「音祈。」</note>
鄳，
      <note>[八]蘇林曰：「音盲。」師古曰：「音萌，又音莫耿反。」</note>
雲杜，
      <note>[九]應劭曰：「左傳『若敖取于云』，今云亭是也。」師古曰：「云音云。」</note>
下雉，莽曰閏光。
      <note>[一０]如淳曰：「音羊氏反。」</note>
鍾武。侯國。莽曰當利。</p>
   </div>
   <div>
      <p>廬江郡，故淮南，文帝十六年別為國。金蘭西北有東陵鄉，淮水出。屬揚州。廬江出陵陽東南，北入江。
      <note>[一]應劭曰：「故廬子國。」</note>
戶十二萬四千三百八十三，口四十五萬七千三百三十三。有樓船官。
縣十二：舒，故國。莽曰昆鄉。
居巢，
      <note>[二]應劭曰：「春秋『楚人圍巢』。巢，國也。」</note>
龍舒，
      <note>[三]應劭曰：「羣舒之邑。」</note>
臨湖，雩婁，決水北至蓼入淮，又有灌水，亦北至蓼入決，過郡二，行五百一十里。
      <note>[四]師古曰：「雩音許于反。婁音力于反。」</note>
襄安，莽曰廬江亭也。
樅陽，
      <note>[五]師古曰：「音七容反。」</note>
尋陽，禹貢九江在南，皆東合為大江。灊，
</p>
   </div>
   <pb n="1569"/>
   <div>
      <p>
天柱山在南。有祠。沘山，沘水所出，北至壽春入芍陂。
      <note>[六]晉灼曰：「音潛。」師古曰：「沘音比，又音布几反。芍音酌，又音鵲。」</note>
睆，有鐵官。
      <note>[七]師古曰：「音胡管反。」</note>
湖陵邑，北湖在南。
松茲。侯國。莽曰誦善。</p>
   </div>
   <div>
      <p>九江郡，秦置，高帝四年更名為淮南國，武帝元狩元年復故。莽曰延平。屬揚州。
      <note>[一]應劭曰：「江自廬江尋陽分為九。」</note>
戶十五萬五十二，口七十八萬五百二十五。有陂官、湖官。
縣十五：壽春邑，楚考烈王自陳徙此。
浚遒，
      <note>[二]晉灼曰：「音酋熟之酋。」師古曰：「浚音峻。遒音才由反。」</note>
成德，莽曰平阿。
橐皋，
      <note>[三]孟康曰：「音拓姑。」</note>
陰陵，莽曰陰陸。
歷陽，都尉治。莽曰明義。
當塗，侯國。莽曰山聚。
      <note>[四]應劭曰：「禹所娶塗山侯國也。有禹虛。」</note>
鍾離，莽曰蠶富。
      <note>[五]應劭曰：「鍾離子國。」</note>
合肥，
      <note>[六]應劭曰：「夏水出父城東南，至此與淮合，故曰合肥。」</note>
東城，莽曰武城。
博鄉，侯國。莽曰揚陸。
曲陽，侯國。莽曰延平亭。
      <note>[七]應劭曰：「在淮曲之陽。」</note>
建陽，全椒，阜陵。莽曰阜陸。</p>
   </div>
   <div>
      <p>山陽郡，故梁。景帝中六年別為山陽國。武帝建元五年別為郡。莽曰鉅野。屬兗州。
戶十七萬二千八百四十七，口八十萬一千二百八十八。有鐵官。
縣二十三：昌邑，武帝天漢四年更山陽為昌邑國。有梁丘鄉。春秋傳曰「宋、齊會于梁丘」。
南平陽，莽曰黽平。
      <note>[一]孟康曰：「邾庶期以漆來奔，又城漆，今漆鄉是。」</note>
成武，有楚丘亭。齊桓公所城，遷衞文公於此。子成公徙濮陽。莽曰成安。
湖陵，禹貢「浮于泗、淮，通于河」，水在南。莽曰湖陸。
      <note>[二]應劭曰：「尚書一名湖。章帝封東平王倉子為湖陵侯，更名湖陵。」</note>
東緍，
      <note>[三]師古曰：「春秋僖二十三年『齊侯伐宋圍緡』，即謂此。音旻。」</note>
方與，
      <note>[四]晉灼曰：「音房豫。」</note>
橐，莽曰高平。
      <note>[五]臣瓚曰：「音拓。」</note>
鉅壄，大壄澤在北，兗州藪。
單父，都尉治。莽曰利父。
      <note>[六]師古曰：「音善甫。」</note>
薄，
      <note>[七]臣瓚曰：「湯所都。」</note>
都關，城都，侯國。莽曰城穀。
黃，侯國。
爰戚，侯國。莽曰戚亭。
郜成，侯國。莽曰告成。
中鄉，侯國。
平樂，侯國。（淮）〔包〕水東北至（泲）〔沛〕入泗。
      <note>（淮）〔包〕水東北至（泲）〔沛〕入泗。　王先謙說「淮」當作「泡」。按景祐、殿本都作「包」。齊召南說「泲」蓋「沛」字之訛，水經泗水注引此文云「泡水東北至沛入泗」是也。</note>
鄭，侯國。
瑕丘，
      <note>[八]應劭曰：「瑕丘在西南。」</note>
甾鄉，侯國。
      <note>[九]師古曰：「音側其反。」</note>
栗鄉，侯國。莽曰足亭。
曲鄉，侯國。
西陽。侯國。</p>
   </div>
   <div>
      <p>濟陰郡，故梁。景帝中六年別為濟陰國。宣帝甘露二年更名定陶。禹貢荷澤在定陶東。屬兗州。
      <note>[一]師古曰：「荷音柯。」</note>
戶二十九萬二（千）〔十〕五，
      <note>戶二十九萬二（千）〔十〕五，　景祐、殿本都作「十」。</note>
口百三十八萬六千二百七十八。縣九：定陶，故曹國，周武王弟叔振鐸所封。禹貢陶丘在西南。陶丘亭。
冤句，莽改定陶曰濟平，冤句縣曰濟平亭。
      <note>[二]師古曰：「句音劬。」</note>
呂都，莽曰祈都。
葭密，
      <note>[三]師古曰：「葭音家。」</note>
成陽，有堯（家）〔冢〕靈臺。
      <note>有堯（家）〔冢〕靈臺。　錢大昭說「家」當作「冢」。按景祐、殿、局本都作「冢」。</note>
禹貢雷澤在西北。
鄄城，莽曰鄄良。
      <note>[四]師古曰：「鄄音工掾反。」</note>
句陽，
      <note>[五]應劭曰：「左氏傳『句瀆之丘』也。」師古曰：「音鉤。」</note>
秺，莽曰萬歲。
      <note>[六]孟康曰：「音妒。」</note>
乘氏。泗水東南至睢陵入淮，過郡六，行千一百一十里。
      <note>[七]應劭曰：「春秋『敗宋師于乘丘』是也。」師古曰：「睢音雖。」</note>
      </p>
   </div>
   <div>
      <p>沛郡，故秦泗水郡。高帝更名。莽曰吾符。屬豫州。
戶四十萬九千七十九，口二百三萬四百八十。縣三十七：相，莽曰吾符亭。
龍亢，
      <note>[一]晉灼曰：「亢音岡。」</note>
竹，莽曰篤亭。
      <note>[二]李奇曰：「今竹邑。」</note>
穀陽，
      <note>[三]應劭曰：「在穀水之陽。」</note>
蕭，故蕭叔國，宋別封附庸也。
向，故國。春秋曰「莒人入向」。姜姓，炎帝後。
      <note>[四]師古曰：「音餉。」</note>
銍，
      <note>[五]師古曰：「銍音竹乙反。」</note>
廣戚，侯國。莽曰力聚。
下蔡，故州來國，為楚所滅，後吳取之，至夫差遷昭侯於此。後四世侯齊竟為楚所滅。
豐，莽曰吾豐。
鄲，莽曰單城。
      <note>[六]孟康曰：「音多。」</note>
譙，莽曰延成亭。
蘄，缶鄉。高祖破黥布。都尉治。莽曰蘄城。
      <note>[七]師古曰：「缶音直恚反。」</note>
工虫，莽曰貢。
      <note>[八]師古曰：「工虫亦音貢。」</note>
輒與，莽曰華樂。
山桑，公丘，侯國。故滕國，周懿王子錯叔繡所封，三十一世為齊所滅。
      <note>[九]師古曰：「左氏傳云『郜、雍、曹、滕，文之昭也』，系本亦云『錯叔繡，文王子』，而此志云懿王子，未詳其義耳。」</note>
符離，莽曰符合。
敬丘，侯國。
      <note>[一０]應劭曰：「春秋『遇於犬丘』，明帝更名（犬）〔大〕丘。」
            
         
         明帝更名（犬）〔大〕丘。　汪士鐸說「犬」當作「大」。按景祐、殿本都作「大」。
      </note>
夏丘，莽曰歸思。
洨，侯國。垓下，高祖破項羽。莽曰（有）〔育〕成。
      <note>莽曰（有）〔育〕成。　景祐、殿本都作「育」。王念孫說當為「肴」字之誤。</note>
      
         <note>[一一]應劭曰：「洨水所出，南入淮。」師古曰：「洨音肴。」</note>
沛，有鐵官。
芒，莽曰博治。
      <note>[一二]應劭曰：「世祖更名臨睢。睢水出焉。」師古曰：「芒音莫郎反。睢音雖。」</note>
建成，侯國。
城父，夏肥水東南至下蔡入淮，過郡二，行六百二十里。莽曰思善。
建平，侯國。莽曰田平。
酇，莽曰贊治。
      <note>[一三]應劭曰：「音嵯。」師古曰：「此縣本為，應音是也。中古以來借酇字為之耳，讀皆為，而莽呼為贊治，則此縣亦有贊音。」</note>
栗，侯國。莽曰成富。
扶陽，侯國。莽曰合治。
高，侯國。
高柴，侯國。
漂陽，
      <note>[一四]如淳曰：「漂音票。」</note>
平阿，侯國。莽曰平寧。
東鄉，臨都，義成，祈鄉。侯國。莽曰會穀。</p>
   </div>
   <div>
      <p>魏郡，高帝置。莽曰魏城。屬冀州。
戶二十一萬二千八百四十九，口九十萬九千六百五十五。縣十八：鄴，故大河在東北入海。
館陶，河水別出為屯氏河，東北至章武入海，過郡四，行千五百里。
斥丘，莽曰利丘。
      <note>[一]應劭曰：「斥丘在西南也。」師古曰：「闞駰云地多斥鹵，故曰斥丘。」</note>
沙，內黃，清河水出南。
      <note>[二]應劭曰：「春秋『吳子、晉侯會于黃池』。今黃澤在西。陳留有外黃，故加內云。」臣瓚曰：「國語曰『吳子會諸侯于黃池，掘溝於齊、魯之間』。今陳外黃有黃溝是也。史記曰『伐宋取黃池』。然則不得在魏郡明矣。」師古曰：「瓚說是也，應說失之。」</note>
清淵，
      <note>[三]應劭曰：「清河在西北。」</note>
魏，都尉治。莽曰魏城亭。
      <note>[四]應劭曰：「魏武侯別都。」</note>
繁陽，
      <note>[五]應劭曰：「在繁水之陽。」張晏曰：「其界為繁淵。」</note>
元城，
      <note>[六]應劭曰：「魏武侯公子元食邑於此，因而遂氏焉。」</note>
梁期，黎陽，莽曰黎蒸。
      <note>[七]晉灼曰：「黎山在其南，河水經其東。其山上碑云縣取山之名，取水之陽以為名。」</note>
即裴，侯國。莽曰即是。
      <note>[八]應劭曰：「裴音非。」</note>
武始，漳水東至邯鄲入
</p>
   </div>
   <pb n="1574"/>
   <div>
      <p>
漳，又有拘澗水，東北至邯鄲入白渠。
      <note>[九]應劭曰：「拘音矩。」</note>
邯會，侯國。
      <note>[一０]張晏曰：「漳水之別，自城西南與邯山之水會，今城旁猶有溝渠在也。」師古曰：「邯音下安反。」</note>
陰安，平恩，侯國。莽曰延平。
邯溝，侯國。
      <note>[一一]師古曰：「邯水之溝。」</note>
武安。欽口山，白渠水所出，東至列人入漳。又有穴帚水，東北至東昌入虖池河，過郡五，行六百一里。有鐵官。莽曰桓安。
      <note>[一二]師古曰：「穴帚音子衽反。虖音呼。池音徙何反。其下並同。」</note>
      </p>
   </div>
   <div>
      <p>鉅鹿郡，秦置。屬冀州。
戶十五萬五千九百五十一，口八十二萬七千一百七十七。縣二十：鉅鹿，禹貢大陸澤在北。紂所作沙丘臺在東北七十里。
      <note>[一]應劭曰：「鹿，林之大者也。」臣瓚曰：「山足曰鹿。」師古曰：「應說是。」</note>
南，莽曰富平。
      <note>[二]孟康曰：「音良全反。」</note>
廣阿，象氏，侯國。莽曰寧昌。
廮陶，
      <note>[三]師古曰：「廮音一井反。」</note>
宋子，莽曰宜子。
楊氏，莽曰功陸。
臨平，下曲陽，都尉治。
      <note>[四]應劭曰：「晉荀吳滅鼓，今鼓聚昔陽亭是也。」師古曰：「常山有上曲陽，故此云下。」</note>
貰，
      <note>[五]師古曰：「音式制反。」</note>
郻，莽曰秦聚。
      <note>[六]師古曰：「音苦么反。」</note>
新巿，侯國。莽曰巿樂。
堂陽，有鹽官。嘗分為（涇）〔經〕縣。
      <note>嘗分為（涇）〔經〕縣。　景祐、殿本都作「經」。</note>
      
         <note>[七]應劭曰：「在堂水之陽。」</note>
安定，侯國。
敬武，歷鄉，侯國。莽曰歷聚。
樂信，侯國。
武陶，侯國。
柏鄉，侯國。
安鄉。侯國。</p>
   </div>
   <div>
      <p>常山郡，高帝置。莽曰井關。屬冀州。
      <note>[一]張晏曰：「恆山在西，避文帝諱，故改曰常山。」</note>
戶十四萬一千七百四十一，口六十七萬七千九百五十六。縣十八：元氏，沮水首受中丘西山窮泉谷，東至堂陽入黃河。莽曰井關亭。
      <note>[二]師古曰：「闞駰云趙公子元之封邑，故曰元氏。」</note>
石邑，井
</p>
   </div>
   <pb n="1576"/>
   <div>
      <p>
陘山在西，洨水所出，東南至廮陶入泜。
      <note>[三]師古曰：「洨音效，又音爻。泜音脂，又音丁計反。其後亦同。」</note>
桑中，侯國。
靈壽，中山桓公居此。禹貢衞水出東北，東入虖池。
蒲吾，有鐵山。大白渠水首受緜曼水，東南至下曲陽入斯洨。
      <note>[四]應劭曰：「蒲水出中山蒲陰，東入河。」</note>
上曲陽，恆山北谷在西北。有祠。并州山。禹貢恆水所出，東入滱。莽曰常山亭。
      <note>[五]應劭曰：「滱音彄。」</note>
九門，莽曰久門。
井陘，
      <note>[六]應劭曰：「井陘山在南，音刑。」</note>
房子，贊皇山，（石）濟水所出，
      <note>（石）濟水所出，　王念孫說「石」字衍。</note>
東至廮陶入泜。莽曰多子。
      <note>[七]師古曰：「濟音子詣反。」</note>
中丘，逢山長谷，（諸）〔渚〕水所出，
      <note>逢山長谷，（諸）〔渚〕水所出，　景祐本作「渚」。</note>
東至張邑入濁。莽曰直聚。
封斯，侯國。
關，平棘，
      <note>[八]應劭曰：「伐晉取棘蒲也。」師古曰：「功臣表棘蒲侯陳武，平棘侯林摯，是則平棘、棘蒲非一地也。應說失之。」</note>
鄗，世祖即位，更名高邑。莽日禾成亭。
      <note>[九]師古曰：「鄗音呼各反。」</note>
樂陽，侯國。莽曰暢苗。
平臺，侯國。莽曰順臺。
都鄉，侯國。有鐵官。莽曰分鄉。
南行唐。牛飲山白陸谷，滋水所出，東至新市入虖池。都尉治。莽曰延億。</p>
   </div>
   <div>
      <p>涿郡，高帝置。莽曰垣翰。屬幽州。
戶十九萬五千六百七，口七十八萬二千七百六十四。有鐵官。
縣二十九：涿，桃水（受首）〔首受〕淶水，
      <note>桃水（受首）〔首受〕淶水，　景祐、殿本都作「首受」。</note>
分東至安次入河。
      <note>[一]應劭曰：「涿水出上谷涿鹿縣。」師古曰：「淶音來。」</note>
酉，莽曰酉屏。
      <note>[二]師古曰：「酉古遒字，音字由反。」</note>
穀丘，故安，閻鄉，易水所出，東至范陽入濡也，并州穴帚。水亦至范陽入淶。
      <note>[三]師古曰：「言易水又至范陽入淶也。濡音乃官反。」</note>
南深澤，范陽，莽曰順陰。
      <note>[四]應劭曰：「在范水之陽。」</note>蠡
</p>
   </div>
   <pb n="1578"/>
   <div>
      <p>
吾，
      <note>[五]師古曰：「蠡音禮。」</note>
容城，莽曰深澤。
易，廣望，侯國。
鄚，莽曰言符。
      <note>[六]應劭曰：「音莫。」</note>
高陽，莽曰高亭。
      <note>[七]應劭曰：「在高河之陽。」</note>
州鄉，侯國。
安平，都尉治。莽曰廣望亭。
樊輿，侯國。莽曰握符。
成，侯國。莽曰宜家。
良鄉，侯國。垣水南東至陽鄉入桃。莽曰廣陽。
利鄉，侯國。莽曰章符。
臨鄉，侯國。
益昌，侯國。莽曰有袟。
陽鄉，侯國。莽曰章武。
西鄉，侯國。莽曰移風。
饒陽，
      <note>[八]應劭曰：「在饒河之陽。」</note>
中水，
      <note>[九]應劭曰：「在易、滱二水之間，故曰中水。」</note>
武垣，莽曰垣翰亭。
      <note>[一０]應劭曰：「垣水出良鄉，東入桃。」</note>
阿陵，莽曰阿陸。
阿武，侯國。
高郭，侯國。莽曰廣隄。
新昌。侯國。</p>
   </div>
   <div>
      <p>清河郡，高帝置。莽曰平河。屬冀州。
戶二十萬一千七百七十四，口八十七萬五千四百二十二。縣十四：清陽，王都。
東武城，繹幕，
      <note>[一]應劭曰：「繹音亦。」師古曰：「本音弋尺反。」</note>
靈，河水別出為鳴犢河，東北至蓨入屯氏河。莽曰播。
      <note>[二]師古曰：「蓨音條。其下亦同。」</note>
厝，莽曰厝治。
      <note>[三]應劭曰：「安帝以孝德皇后葬於厝，改曰甘陵也。」師古曰：「音趨亦反。」</note>
鄃，莽曰善陸。
      <note>[四]師古曰：「音輸。」</note>
貝丘，都尉治。
      <note>[五]應劭曰：「左氏傳『齊襄公田于貝丘』是。」</note>
信成，張甲河首受屯氏別河，東北至蓨入漳水。
艸心題，
      <note>[六]師古曰：「艸心，古莎字。」</note>
東陽，侯國。莽曰胥陵。
信鄉，侯國。
      <note>[七]孟康曰：「順帝更名安平。」</note>
繚，
      <note>[八]師古曰：「音良笑反。」</note>
棗彊，復陽。莽曰樂歲。
      <note>[九]應劭曰：「音腹。」</note>
      </p>
   </div>
   <div>
      <p>勃海郡，高帝置。莽曰迎河。屬幽州。
      <note>[一]師古曰：「在勃海之濱，因以為名。」</note>
戶二十五萬六千三百七十七，口九十萬五千一
</p>
   </div>
   <pb n="1579"/>
   <div>
      <p>
百一十九。縣二十六：浮陽，莽曰浮城。
陽信，東光，有胡蘇亭。
阜城，莽曰吾城。
千童，
      <note>[二]應劭曰：「靈帝改曰饒安。」</note>
重合，南皮，莽曰迎河亭。
      <note>[三]師古曰：「闞駰云章武有北皮亭，故此云南。」</note>
定，侯國。
章武，有鹽官。莽曰桓章。
中邑，莽曰檢陰。
高成，都尉治。
高樂，莽曰為鄉。
參戶，侯國。
成平，虖池河，民曰徒駭河。莽曰澤亭。
柳，侯國。
臨樂，侯國。莽曰樂亭。
東平舒，
      <note>[四]師古曰：「代郡有平舒，故此加東。」</note>
重平，安次，脩市，侯國。莽曰居寧。
      <note>[五]應劭曰：「音條。」</note>
文安，景成，侯國。
束州，建成，章鄉，〔侯國〕。
      <note>「侯國」二字據景祐、殿本補。</note>
蒲領。侯國。</p>
   </div>
   <div>
      <p>平原郡，高帝置。莽曰河平。屬青州。
戶十五萬四千三百八十七，口六十六萬四千五百四十三。縣十九：平原，有篤馬河，東北入海，五百六十里。
鬲，平當以為鬲津。莽曰河平亭。
      <note>[一]師古曰：「讀與（耿）〔隔〕同。」
            
         
         讀與（耿）〔隔〕同。　景祐、殿本都作「隔」。
      </note>
高唐，桑欽言漯水所出。
      <note>[二]師古曰：「漯音它合反。」</note>
重丘，平昌，侯國。
羽，侯國。莽曰羽貞。
般，莽曰分明。
      <note>[三]如淳曰：「般音如面般之般。」韋昭曰：「音逋垣反。」師古曰：「爾雅說九河云『鉤般』，郭璞以為水曲如鉤，流般桓也。然今其土俗用如、韋之音。」</note>
樂陵，都尉治。莽曰美陽。
      <note>[四]師古曰：「樂音來各反。」</note>
祝阿，莽曰安成。
瑗，莽曰東順亭。
阿陽，漯陰，莽曰翼成。
      <note>[五]應劭曰：「漯水出東武陽，東北入海。」師古曰：「漯音它合反。」</note>
朸，莽曰張鄉。
      <note>[六]應劭曰：「音力。」</note>
富平，侯國。莽曰樂安亭。
      <note>[七]應劭曰：「明帝更名厭次。」</note>
安惪，
      <note>[八]師古曰：「惪，古德字。」</note>
合陽，侯國。莽曰宜鄉。
樓虛，侯國。
龍頟，侯國。莽曰清鄉。
      <note>[九]師古曰：「今書本頟字或作額，而崔浩云有龍頟村，作額者非。」</note>
      </p>
   </div>
   <pb n="1580"/>
   <div>
      <p>
安。侯國。</p>
   </div>
   <div>
      <p>千乘郡，高帝置。莽曰建信。屬青州。
      <note>[一]應劭曰：「和帝更名樂安。」</note>
戶十一萬六千七百二十七，口四十九萬七百二十。有鐵官、鹽官、均輸官。
縣十五：千乘，有鐵官。
東鄒，溼沃，莽曰延亭。
平安，侯國。莽曰鴻睦。
博昌，時水東北至鉅定入馬車瀆，幽州穴帚。
      <note>[二]應劭曰：「昌水出東萊昌陽。」臣瓚曰：「從東萊至博昌，經歷宿水，不得至也。取其嘉名耳。」師古曰：「瓚說是。」</note>
蓼城，都尉治。莽曰施武。
建信，狄，莽曰利居。
      <note>[三]應劭曰：「安帝更名曰臨濟。」</note>
琅槐，
      <note>[四]師古曰：「槐音回。」</note>
樂安，被陽，侯國。
      <note>[五]如淳曰：「一作疲，音罷軍之罷。」師古曰：「音皮彼反。」</note>
高昌，繁安，侯國。莽曰亭。
高宛，莽曰常鄉。
延鄉。</p>
   </div>
   <div>
      <p>濟南郡，故齊。文帝十六年別為濟南國。景帝二年為郡。莽曰樂安。屬青州。
戶十四萬七百六十一，口六十四萬二千八百八十四。縣十四：東平陵，有工官、鐵官。
鄒平，臺，莽曰臺治。
梁鄒，土鼓，於陵，都尉治。莽曰於陸。
陽丘，般陽，莽曰濟南亭。
      <note>[一]應劭曰：「在般水之陽。」師古曰：「般音盤。」</note>
菅，
      <note>[二]應劭曰：「音姦。」</note>
朝陽，侯國。莽曰脩治。
      <note>[三]應劭曰：「在朝水之陽。」</note>
歷城，有鐵官。
猇，侯國。莽曰利成。
      <note>[四]應劭曰：「音箎。」蘇林曰：「音爻。今東朝陽有猇亭。蔡謨音由，音（鶚）〔鴞〕。」
            
         
         蔡謨音由，音（鶚）〔鴞〕。　景祐、殿本都作「鴞」。
師古曰：「蔡音是，音于虬反。」</note>
著，
      <note>[五]師古曰：「音竹庶反，又音直庶反。而韋昭誤以為蓍龜之蓍字，乃音紀咨反，失之遠矣。」</note>
宜成。侯國。</p>
   </div>
   <div>
      <p>泰山郡，高帝置。屬兗州。
戶十七萬二千八十六，口七十二萬六千六百四。有工官。汶水出萊毋，西入濟。
      <note>[一]師古曰：「汶音問。毋與無同。」</note>
縣二十四：奉高，有明堂，在西南四里，武帝元封二年造。有工官。
博，有泰山廟。岱山在西北，（求山上）〔兗州山〕。
      <note>（求山上）〔兗州山〕。　錢大昕說「求山上」三字為「兗州山」之譌。</note>
茬，
      <note>[二]應劭曰：「茬山在東北。音淄。」師古曰：「又音仕疑反。」</note>
盧，都尉治。濟北王都也。
肥成，
      <note>[三]應劭曰：「肥子國。」</note>
虵丘，隧鄉，故隧國。
</p>
   </div>
   <pb n="1582"/>
   <div>
      <p>
春秋曰「齊人殲于隧」也。
      <note>[四]師古曰：「虵音移。隧音遂。」</note>
剛，故闡。莽曰柔。
      <note>[五]應劭曰：「春秋『秋取酄及闡』，今闡亭是也。」師古曰：「酄音驩。」</note>
柴，蓋，臨樂（于）〔子〕山，洙水所出，
      <note>臨樂（于）〔子〕山，洙水所出，　景祐、殿本都作「子」。</note>
西北至蓋入池水。又沂水南至下邳入泗，過郡五，行六百里，青州穴帚。
      <note>[六]師古曰：「蓋讀如本字，又音古盍反。洙音殊。」</note>
梁父，
      <note>[七]師古曰：「以山名縣也。父音甫。」</note>
東平陽，南武陽，冠石山，治水所出，南至下邳入泗，過郡二，行九百四十里。莽曰桓宣。
      <note>[八]應劭曰：「武水所出，南入泗。」</note>
萊蕪，原山，甾水所出，東至（傳）〔博〕昌入泲，幽（川）〔州〕穴帚。
      <note>東至（傳）〔博〕昌入泲，幽（川）〔州〕穴帚。　景祐、殿本作「博」作「州」，此誤。</note>
又禹貢汶水出西南入泲。汶水，桑欽所言。
      <note>[九]師古曰：「泲音子禮反。」</note>
鉅平，有亭亭山祠。
      <note>[一０]應劭曰：「左氏傳『陽虎入于酄陽關以叛』。今陽關亭是也。」</note>
嬴，有鐵官。
      <note>[一一]師古曰：「音盈。」</note>
牟，故國。
      <note>[一二]應劭曰：「附庸也。」師古曰：「春秋桓十五年『牟人來朝』，即此也。」</note>
蒙陰，禹貢蒙山在西南，有祠。顓臾國在蒙山下。莽曰蒙恩。
華，莽曰翼陰。
寧陽，侯國。莽曰寧順。
乘丘，
      <note>[一三]師古曰：「春秋莊公十五年『公敗宋師于乘丘』，即此是也。」</note>
富陽，桃山，侯國。莽曰裒魯。
桃鄉，侯國。莽曰鄣亭。
式。</p>
   </div>
   <div>
      <p>北海郡，景帝中二年置。屬青州。
戶十二萬七千，口五十九萬三千一百五十九。縣二十六：營陵，或曰營丘。莽曰北海亭。
      <note>[一]應劭曰：「師尚父封於營丘，陵亦丘也。」臣瓚曰：「營丘即臨淄也。營陵，春秋謂之緣陵。」師古曰：「臨淄、營陵，皆舊營丘地。」</note>
劇魁，侯國。莽曰上符。
安丘，莽曰誅郅。
      <note>[二]孟康曰：「今渠丘是。」</note>
瓡，侯國。莽曰道德。
      <note>[三]師古曰：「瓡即執字。」</note>
淳于，
      <note>[四]應劭曰：「春秋『州公如曹』，左氏傳曰『淳于公如曹』。」臣瓚曰：「州，國名也，淳于公國之所都。」</note>
益，莽曰探陽。
平壽，
      <note>[五]應劭曰：「古土斗尋，禹後，今土斗城是也。」臣瓚曰：「土斗尋在河南，不在此也。汲郡古文云『大康居土斗尋，羿亦居之，桀亦居之』。尚書序云『大康失邦，昆弟五人，須于洛汭』，此即大康所居為近洛也。又吳起對魏武侯曰『昔夏桀之居，左河濟，右太華，伊闕在其南，羊腸在其北』，河南城為值之。又周書度邑篇曰武王問太公曰：『吾將因有夏之居，南望過于三塗，北瞻望于有河。』有夏之居，即河南是也。」師古曰：「應說止云土斗尋本是禹後耳，何豫夏國之都乎？瓚說非也。土斗音斟。」</note>
劇，侯國。
都昌，有鹽官。
平望，侯國。莽曰所聚。
平的，侯國。
      <note>[六]師古曰：「的音丁歷反，其字從白。」</note>
柳泉，侯國。莽曰弘睦。
壽光，有鹽官。莽曰翼平亭。
      <note>[七]應劭曰：「古土斗灌，禹後，今灌亭是。」</note>
樂望，侯國。
饒，侯國。
</p>
   </div>
   <pb n="1584"/>
   <div>
      <p>
斟，故國，禹後。
桑犢，覆甑山，溉水所出，東北至都昌入海。
      <note>[八]師古曰：「溉音功代反。」</note>
平城，侯國。
密鄉，侯國。
羊石，侯國。
樂都，侯國。莽曰拔壟，一作杕，一作枝也。
石鄉，侯國。一作正鄉。
上鄉，侯國。
新成，侯國。
成鄉，侯國。莽曰石樂。
膠陽。侯國。</p>
   </div>
   <div>
      <p>齊郡，秦置。莽曰濟南。屬青州。
戶十五萬四千八百二十六，口五十五萬四千四百四十四。縣十二：臨淄，師尚父所封。如水西北至梁鄒入泲。有服官、鐵官。莽曰齊陵。
      <note>[一]應劭曰：「齊獻公自營丘徙此。」臣瓚曰：「臨淄即營丘也。故晏子曰：『始爽鳩氏居之，逢伯陵居之，太公居之。』又曰：『先君太公築營之丘。』今齊之城中有丘，即營丘也。」師古曰：「瓚說是也。築營之丘，言於營丘地築城邑。」</note>
昌國，德會水西北至西安入如。
利，莽曰利治。
西安，莽曰東寧。
鉅定，馬車瀆水首受鉅定，東北至琅槐入海。
廣，為山，濁水所出，東北至廣饒入鉅定。
廣饒，昭南，臨朐，有逢山祠。石膏山，洋水所出，東北至廣饒入鉅定。莽曰監朐。
      <note>[二]應劭曰：「臨朐山有伯氏駢邑。」師古曰：「朐音劬。洋音祥。」</note>
北鄉，侯國。莽曰禺聚。
平廣，侯國。
臺鄉。</p>
   </div>
   <div>
      <p>東萊郡，高帝置。屬青州。
      <note>[一]師古曰：「故萊子國也。」</note>
戶十萬三千二百九十二，口五十萬二千六百九十三。縣十七：掖，莽曰掖通。
腄，有之罘山祠。居上山，聲洋（丹）水所出，
      <note>居上山，聲洋（丹）水所出，　王先謙說「丹」是衍文。</note>
東北入海。
      <note>[二]師古曰：「腄音直瑞反。洋音祥。」</note>
平度，莽曰利盧。
黃，有萊山松林萊君祠。莽曰意母。
臨朐，有海水祠。莽曰監朐。
      <note>[三]師古曰：「齊郡已有臨朐，而東萊又有此縣，蓋各以所近為名也。斯類非一。」</note>
曲成，有參山萬里沙祠。陽丘山，治水所出，南至沂入海。有鹽官。
牟平，莽曰望利。
東牟，有鐵官、鹽官。莽曰弘德。
巾弦，有百支萊王祠。有鹽官。
      <note>[四]師古曰：「巾弦音堅。」</note>
育犂，昌陽，有鹽官。莽曰夙敬亭。
不夜，有成山日祠。莽曰夙夜。
      <note>[五]師古曰：「齊地記云古有日夜出，見於東萊，故萊子立此城，以不夜為名。」</note>
當利，有鹽官。莽曰（來）〔東〕萊亭。
      <note>莽曰（來）〔東〕萊亭。　景祐、殿本都作「東」。王先謙說作「東」是</note>
盧鄉，陽樂，侯國。莽曰延樂。
陽石，莽曰識命。
徐鄉。</p>
   </div>
   <div>
      <p>琅邪郡，秦置。莽曰填夷。屬徐州。
      <note>[一]師古曰：「填音竹人反。」</note>
戶二十二萬八千九百六十，口一百七萬九千一百。有鐵官。
縣五十一：東武，莽曰祥善。
不其，有太一、僊人祠九所，及明堂，武帝所起。
      <note>[二]如淳曰：「其音基。」</note>
海曲，有鹽官。
贛榆，
      <note>[三]師古曰：「贛音紺。榆音踰。」</note>
朱虛，凡山，丹水所出，東北至壽光入海。東泰山，汶水所出，東至安丘入維。有三山、五帝祠。
      <note>[四]師古曰：「前言汶水出萊蕪入濟，今此又言出朱虛入維，將桑欽所說有異，或者有二汶水乎？五帝祠在汶水之


上。」</note>
諸，莽曰諸并。
      <note>[五]師古曰：「春秋『城諸（入）〔及〕鄆』者。」
            
         
         城諸（入）〔及〕鄆者。　景祐、殿本都作「及」。王先謙說作「及」是。
      </note>
梧成，靈門，有高石木山。壺山，浯水所出，東北入淮。
      <note>[六]師古曰：「石木即柘字也。浯音吾。」</note>
姑幕，都尉治。或
</p>
   </div>
   <pb n="1586"/>
   <div>
      <p>
曰薄姑。莽曰季睦。
      <note>[七]應劭曰：「左氏傳曰『薄姑氏因之，而後太公因之』。」</note>
虛水，侯國。
      <note>[八]如淳曰：「虛音墟。」</note>
臨原，侯國。莽曰填夷亭。
琅邪，越王句踐嘗治此，起館臺。（存）〔有〕四時祠。
      <note>（存）〔有〕四時祠。　錢大昭說「存」當作「有」。按景祐、殿本都作「有」。</note>
      
         <note>[九]師古曰：「山海經云琅邪臺在琅邪之東。」</note>
祓，侯國。
      <note>[一０]師古曰：「音廢。」</note>
柜，根艾水東入海。莽曰祓同。
      <note>[一一]如淳曰：「音巨。」</note>
缾，侯國。
      <note>[一二]如淳曰：「音瓶。」</note>
邞，膠水東至平度入海。莽曰純德。
      <note>[一三]師古曰：「音夫，又音扶。」</note>
雩（段）〔〕，
      <note>雩（段）〔〕，　王先謙說據顏注「段」當作「」。按景祐本正作「」，注同。</note>侯國。
      <note>[一四]師古曰：「雩音許于反。（段）〔〕音工下反。」</note>
黔陬，故介國也。
      <note>[一五]師古曰：「陬音子侯反。」</note>
雲，侯國。
計斤，莒子始起此，後徙莒。有鹽官。
      <note>[一六]師古曰：「即春秋左氏傳所謂介根也，語音有輕重。」</note>
稻，侯國。
皋虞，侯國。莽曰盈廬。
平昌，長廣，有萊山萊王祠。奚養澤在西，秦地圖曰劇清（地）〔池〕，
      <note>秦地圖曰劇清（地）〔池〕，　據王先謙補注引于欽齊乘，「地」當作「池」。</note>
幽州藪。有鹽官。
橫，故山，久台水所出，東南至東武入淮。莽曰令丘。
      <note>[一七]師古曰：「台音怡。」</note>
東莞，術水南至下邳入泗，過郡三，行七百一十里，青州穴帚。
      <note>[一八]孟康曰：「故鄆邑，今鄆亭是也。」師古曰：「莞音官。術水即沭水也，音同。」</note>
魏其，侯國。莽曰青泉。
昌，有環山祠。
茲鄉，侯國。
箕，侯國。禹貢濰水北至（昌）都〔昌〕入海，
      <note>至（昌）都〔昌〕入海，　殿本作「都昌」。錢大昭說作「都昌」是。</note>
過郡三，行五百二十里，兗州穴帚也。
椑，夜頭水南至海。莽曰識命。
      <note>[一九]應劭曰：「音裨。」</note>
高廣，侯國。
高鄉，侯國。
柔，侯國。
即來，侯國。莽曰盛睦。
麗，侯國。
武鄉，侯國。莽曰順理。
伊鄉，侯國。
新山，侯國。
高陽，侯國。
昆山，侯國。
參封，侯國。
折泉，侯國。折泉水北至莫入淮。
博石，侯國。
房山，侯國。
慎鄉，侯國。
駟望，侯國。莽曰泠鄉。
      <note>[二０]師古曰：「泠音零。」</note>
安丘，侯國。莽曰寧鄉。
高陵，侯國。莽曰蒲（睦）〔陸〕。
      <note>莽曰蒲（睦）〔陸〕。　景祐、殿本都作「陸」。周壽昌說作「陸」是。</note>
臨安，侯國。莽曰誠信。
石山。侯國。</p>
   </div>
   <div>
      <p>東海郡，高帝置。莽曰沂平。屬徐州。
      <note>[一]應劭曰：「秦郯郡。」</note>
戶三十五萬八千四百一十四，口百五十五萬九千三百五十七。縣三十八：郯，故國，少昊後，盈姓。
      <note>[二]應劭曰：「音談。」</note>
蘭陵，莽曰蘭東。
      <note>[三]孟康曰：「次室亭魯伯是。」</note>
襄賁，莽曰章信。
      <note>[四]應劭曰：「賁音肥。」</note>
下邳，（萬）〔葛〕嶧山在西，
      <note>（萬）〔葛〕嶧山在西。　景祐、殿本都作「葛」。王先謙說作「葛」是。</note>
古文以為嶧陽。有鐵官。莽曰閏儉。
      <note>[五]應劭曰：「邳在薛，其後徙此，故曰下。」臣瓚曰：「有上邳，故曰下邳也。」師古曰：「瓚說是。」</note>
良成，侯國。莽曰承翰。
      <note>[六]師古曰：「左氏傳所謂『晉侯會吳子於良』，即此是。」</note>
平曲，莽曰平端。
戚，
      <note>[七]鄭氏曰：「音憂戚。」</note>
朐，秦始皇立石海上以為東門闕。有鐵官。
開陽，故鄅國。莽曰厭虜。
      <note>[八]師古曰：「鄅音禹。厭音一涉反。」</note>
費，故魯季氏邑。都尉治。莽曰順從。
      <note>[九]師古曰：「音祕。」</note>
利成，莽曰流泉。
海曲，莽曰東海亭。
蘭祺，侯國。莽曰溥睦。
繒，故國，禹後。莽曰繒治。
南成，侯國。
山鄉，侯國。
建鄉，侯國。
即丘，莽曰就信。
      <note>[一０]孟康曰：「古祝丘。」</note>
祝其，禹貢羽山在南，鯀所殛。莽曰猶亭。
臨沂，厚丘，莽曰祝其亭。
容丘，侯國。祠水東南至下邳入泗。
東安，侯國。莽曰業亭。
合鄉，莽曰合聚。
承，莽曰承治。
      <note>[一一]應劭曰：「音證。」</note>
建陽，侯國。莽曰建力。
曲陽，莽曰從羊。
      <note>[一二]應劭曰：「在淮曲之陽。」</note>
司吾，莽曰息吾。
      <note>[一三]應劭曰：「左傳吳執鍾吾子。」</note>
于鄉，侯國。
平曲，侯國。莽曰端平。
都陽，侯國。
      <note>[一四]應劭曰：「春秋『齊人遷陽』是。」</note>
陰平，侯國。
郚鄉，侯國。莽曰徐亭。
      <note>[一五]師古曰：「郚音吾，又音魚。」</note>
武陽，侯國。莽曰弘亭。
新陽，侯國。莽曰博聚。
建陵，侯國。莽曰付亭。
昌慮，侯國。莽曰慮聚。
      <note>[一六]師古曰：「慮音廬。」</note>
都平。侯國。</p>
   </div>
   <div>
      <p>臨淮郡，武帝元狩六年置。莽曰淮平。
戶二十六萬八千二百八十三，口百二十三萬七千七百六十四。縣二十九：徐，故國，盈姓。至春秋時徐子章禹為楚所滅。莽曰徐調。
取慮，
      <note>[一]師古曰：「取音趨，又音秋。慮音廬。」</note>
淮浦，游水北入海。莽曰淮敬。
      <note>[二]應劭曰：「淮涯也。」</note>
盱眙，都尉治。莽曰武匡。
      <note>[三]應劭曰：「音吁怡。」</note>
厹猶，莽曰秉義。
      <note>[四]師古曰：「厹音仇。」</note>
僮，莽曰成信。
射陽，莽曰監淮亭。
      <note>[五]應劭曰：「在射水之陽。」</note>
開陽，贅其，
      <note>[六]師古曰：「贅音之銳反。」</note>
高山，
      <note>[七]應劭曰：「高山在東南。」</note>
睢陵，莽曰睢陸。
      <note>[八]師古曰：「睢音雖。」</note>
鹽瀆，有鐵官。
淮陰，莽曰嘉信。
淮陵，莽曰淮陸。
下相，莽曰從德。
      <note>[九]應劭曰：「相水出沛國，故加下。」</note>
富陵，莽曰木木虜。
      <note>[一０]〔師古曰〕：「木木音朔。」
            
         
         〔師古曰〕：「木木音朔。」　齊召南說上脫「師古曰」三字，各本俱誤。
      </note>
東陽，播旌，莽曰著信。
西平，莽曰
</p>
   </div>
   <pb n="1590"/>
   <div>
      <p>
永聚。
高平，侯國。莽曰成丘。
開陵，侯國。莽曰成鄉。
昌陽，侯國。
廣平，侯國。莽曰平寧。
蘭陽，侯國。莽曰建節。
襄平，侯國。莽曰相平。
海陵，有江海會祠。莽曰亭間。
輿，莽曰美德。
堂邑，有鐵官。
樂陵。侯國。</p>
   </div>
   <div>
      <p>會稽郡，秦置。高帝六年為荊國，十二年更名吳。景帝四年屬江都。屬揚州。
戶二十二萬三千三十八，口百三萬二千六百四。縣二十六：吳，故國，周太伯所邑。具區澤在西，揚州藪，古文以為震澤。南江在南，東入海，揚州川。莽曰泰德。
曲阿，故雲陽。莽曰風美。
烏傷，莽曰烏孝。毗陵，
</p>
   </div>
   <pb n="1591"/>
   <div>
      <p>
季札所居。江在北，東入海，揚州川。莽曰毗壇。
      <note>[一]師古曰：「舊延陵，漢改之。」</note>
餘暨，蕭山，潘水所出，東入海。莽曰餘衍。
      <note>[二]應劭曰：「吳王闔閭弟夫槩之所邑。」師古曰：「應說非也。暨音既。下諸暨亦同。潘音甫元反。」</note>
陽羨，諸暨，莽曰疏虜。
無錫，有歷山，春申君歲祠以牛。莽曰有錫。
山陰，會稽山在南，上有禹冢、禹井，揚州山。越王句踐本國。有靈文園。
      <note>[三]師古曰：「靈文侯，薄太后父。」</note>
丹徒，
      <note>[四]師古曰：「即春秋云朱方也。」</note>
餘姚，婁，有南武城，闔閭所起以候越。莽曰婁治。
上虞，有仇亭。柯水東入海。莽曰會稽。
海鹽，故武原鄉。有鹽官。莽曰展武。
剡，莽曰盡忠。
      <note>[五]師古曰：「音上冉反。」</note>
由拳，柴辟，故就李鄉，吳、越戰地。
      <note>[六]應劭曰：「古之檇李也。」師古曰：「拳音權。辟讀曰壁。檇音子遂反。」</note>
大末，穀水東北至錢唐入江。莽曰末治。
      <note>[七]孟康曰：「大音如闥。」</note>
烏程，有歐陽亭。
      <note>[八]師古曰：「歐音烏侯反。」</note>
句章，渠水東入海。
餘杭，莽曰進睦。
      <note>[九]孟康曰：「杭音行伍之行。」</note>
鄞，有鎮亭，有鮚埼亭。東南有天門水入海。有越天門山。莽曰謹。
      <note>[一０]師古曰：「鄞音牛斤反。鮚音結，蚌也，長一寸，廣二分，有一小蟹在其腹中。埼，曲岸也，其中多鮚，故以名亭。埼音鉅依反。」</note>
錢唐，西部都尉治。武林山，武林水所出，東入海，行八百三十里。莽曰泉亭。
鄮，莽曰海治。
      <note>[一一]孟康曰：「音貿。」</note>
富春，莽曰誅歲。
冶，
      <note>[一二]師古曰：「本閩越地。」</note>
回浦。南部都尉治。</p>
   </div>
   <div>
      <p>丹揚郡，故鄣郡。屬江都。武帝元封二年更名丹揚。屬揚州。
戶十萬七千五百四十一，口四十萬五千一百七十一。有銅官。
縣十七：宛陵，彭澤聚在西南。清水西北至蕪湖入江。莽曰無宛。
於兟曰，
      <note>[一]師古曰：「朁音潛。」</note>
江乘，莽曰相武。
春穀，秣陵，莽曰宣亭。
故鄣，莽曰候望。
      <note>[二]師古曰：「鄣音章。」</note>
句容，涇，
      <note>[三]韋昭曰：「涇水出蕪湖。」</note>
丹陽，楚之先熊繹所封，十八世，文王徙郢。
石城，分江水首受江，東至餘姚入海，過郡二，行千二百里。
胡孰，陵陽，桑欽言淮水出東南，北入大江。
蕪湖，中江出西南，東至陽羨入海，揚州川。
黝，漸江水出南蠻夷中，東入海。成帝鴻嘉二年為廣德王國。莽曰愬虜。
      <note>[四]師古曰：「黝音伊，字本作黟。其音同。」</note>
溧陽，
      <note>[五]應劭曰：「溧水所出南湖也。」師古曰：「音栗。」</note>
歙，都尉治。
      <note>[六]師古曰：「音攝。」</note>
宣城。</p>
   </div>
   <div>
      <p>豫章郡，高帝置。莽曰九江。屬揚州。
戶六萬七千四百六十二，口三十五萬一千九百六十五。縣十八：南昌，莽曰宜善。
廬陵，莽曰桓亭。
彭澤，禹貢彭蠡澤在西。
鄱陽，武陽鄉右十餘里有黃金采。鄱水西入湖漢。莽曰鄉亭。
      <note>[一]孟康曰：「鄱音婆。」師古曰：「采者，謂采取金之處。」</note>
歷陵，傅昜山、傅昜川在南，古文以為傅淺原。莽曰蒲亭。
      <note>[二]師古曰：「傅讀曰敷。昜，古陽字。」</note>
餘汗，餘水在北，至鄡陽入湖漢。莽曰治干。
      <note>[三]應劭曰：「汗音干。」師古曰：「鄡音口堯反。」</note>
柴桑，莽曰九江亭。
艾，脩水東北至彭澤入湖漢，行六百六十里。莽曰治翰。
贛，豫章水出西南，北入大江。
      <note>[四]如淳曰：「音感。」</note>
新淦，都尉治。莽曰偶亭。
      <note>[五]應劭曰：「淦水所出，西入湖漢也。」師古曰：「淦音紺，又音古含反。」</note>
南城，盱水西北至南昌入湖漢。
      <note>[六]師古曰：「盱音香于反。」</note>
建成，蜀水東至南昌入湖漢。莽曰多聚。
宜春，南水東至新淦入湖漢。莽曰脩曉。
海昏，莽曰宜生。
      <note>[七]師古曰：「即昌邑王賀所封。」</note>
雩都，湖漢水東至彭澤入江，行千九百八十里。
      <note>[八]師古曰：「音于。」</note>
鄡陽，莽曰豫章。
南壄，彭水東入湖漢。
安平，侯國。莽曰安寧。</p>
   </div>
   <div>
      <p>武陵郡，高帝置。莽曰建平。屬荊州。
戶三萬四千一百七十七，口十八萬五千七百五十八。縣十三：索，漸水東入沅。
      <note>[一]應劭曰：「順帝更名漢壽。」如淳曰：「音繩索之索。」師古曰：「沅音元。」</note>
孱陵，莽曰孱陸。
      <note>[二]應劭曰：「孱音踐。」師古曰：「音仕連反。」</note>
臨沅，莽曰監元。
      <note>[三]應劭曰：「沅水出牂柯，入于江。」</note>
沅陵，莽曰沅陸。鐔
</p>
   </div>
   <pb n="1595"/>
   <div>
      <p>
成，康谷水南入海。玉山，潭水所出，東至阿林入鬱，過郡二，行七百二十里。
      <note>[四]應劭曰：「潭水所出，東入鬱。音淫。」孟康曰：「鐔音潭。」師古曰：「孟音是。」</note>
無陽，無水首受故且蘭，南入沅，八百九十里。
      <note>[五]師古曰：「且音子余反。」</note>
遷陵，莽曰遷陸。
辰陽，三山谷，辰水所出，南入沅，七百五十里。莽曰會亭。
      <note>[六]應劭曰：「辰水所出，東入沅。」</note>
酉陽，
      <note>[七]應劭曰：「酉水所出，東入湘。」</note>
義陵，鄜梁山，序水所出，西入沅。莽曰建平。
      <note>[八]師古曰：「鄜音敷。」</note>
佷山，
      <note>[九]孟康曰：「音恆。出藥草恆山。」</note>
零陽，
      <note>[一０]應劭曰：「零水所出，東南入湘。」</note>
充。酉原山，酉水所出，南至沅陸入沅，行千二百里。歷山，澧水所出，東至下雋入沅，過郡二，行一千二百里。
      <note>[一一]師古曰：「澧音禮。雋音辭兗反。」</note>
      </p>
   </div>
   <div>
      <p>桂陽郡，高帝置。莽曰南平。屬荊州。
戶二萬八千一百一十九，口十五萬六千四百八十八。有金官。
縣十一：郴，耒山，耒山所出，西南至湘南入湖。項羽所立義帝都此。莽曰宣風。
      <note>[一]師古曰：「郴音丑林反。耒音郎內反。」</note>
臨武，秦水東南至湞陽入匯，行七百里。莽曰大武。
      <note>[二]師古曰：「湞音丈庚反，又音貞。匯音胡賄反。」</note>
便，莽曰便屏。
南平，耒陽，（春）〔舂〕山，（春）〔舂〕水所出，
      <note>（春）〔舂〕山，（春）〔舂〕水所出，　景祐、殿本都作「舂」。王先謙說作「舂」是。</note>
北至酃入湖，過郡二，行七百八十里。莽曰南平亭。
      <note>[三]師古曰：「在耒水之陽也。酃音靈。」</note>
桂陽，匯水南至四會入鬱（林），
      <note>匯水南至四會入鬱（林），　景祐本無「林」字。王念孫說無「林」字是。</note>
過郡二，行九百里。
      <note>[四]應劭曰：「桂水所出，東北入湘。」</note>
陽山，侯國。
      <note>[五]應劭曰：「今陰山也。」師古曰：「下自有陰山。應說非也。」</note>
曲江，莽曰除虜。
含洭，
      <note>[六]應劭曰：「洭水所出，東北入沅。」師古曰：「洭音匡。沅音元。」</note>
湞陽，莽曰基武。
      <note>[七]應劭曰：「湞水出南海龍川，西入秦。」</note>
陰山。侯國。</p>
   </div>
   <div>
      <p>零陵郡，武帝元鼎六年置。莽曰九疑。屬荊州。戶二萬一千九十二，口十三萬九千三百七
</p>
   </div>
   <pb n="1596"/>
   <div>
      <p>
十八。縣十：零陵，陽海山，湘水所出，北至酃入江，過郡二，行二千五百三十里。又有離水，東南至廣信入鬱林，行九百八十里。
營道，九疑山在南。莽曰九疑亭。
始安，夫夷，營浦，都梁，侯國。路山，資水所出，東北至益陽入沅，過郡二，行千八百里。
泠道，莽曰泠陵。
      <note>[一]應劭曰：「泠水出丹陽宛陵，西北入江。」臣瓚曰：「宛陵在豫章北界，相去三千里，又隔諸水，不得從下逆至泠道而復入江也。」師古曰：「瓚說是。泠音零。」</note>
泉陵，侯國。莽曰溥閏。
洮陽，莽曰洮治。
      <note>[二]如淳曰：「洮音韜。」</note>
鍾武。莽曰鍾桓。
      <note>[三]應劭曰：「今重安。」</note>
      </p>
   </div>
   <div>
      <p>漢中郡，秦置。莽曰新成。屬益州。
戶十萬一千五百七十，口三十萬六百一十四。縣十二：西城，
      <note>[一]應劭曰：「世本媯虛在西北，舜之居。」</note>
旬陽，北山，旬水所出，南入沔。
南鄭，旱山，池水所出，東北入漢。
襃中，都尉治。漢陽鄉。
房陵，淮山，淮水所出，東至中廬入沔。又有筑水，東至筑陽亦入沔。東山，沮水所出，東至郢入江，行七百里。
      <note>[二]師古曰：「筑音逐。」</note>
安陽，鬵谷水出西南，北入漢。在谷水出北，南入漢。
      <note>[三]師古曰：「鬵音潛，其字亦或從水。」</note>
成固，沔陽，有鐵官。
      <note>[四]應劭曰：「沔水出武（昌）〔都〕，
            
         
         沔水出武（昌）〔都〕，　景祐、殿本都作「都」。王鳴盛說作「都」是。
東南入江。」如淳曰：「此方人謂漢水為沔水。」師古曰：「漢上曰沔。音莫踐反。」</note>
鍚，莽曰鍚治。
      <note>[五]應劭曰：「音陽。」師古曰：「即春秋所謂鍚穴。」</note>
武陵，上庸，長利。有鄖關。
      <note>[六]師古曰：「音云。」</note>
      </p>
   </div>
   <div>
      <p>廣漢郡，高帝置。莽曰就都。屬益州。
戶十六萬七千四百九十九，口六十六萬二千二百四十九。有工官。
縣十三：梓潼，五婦山，馳水所出，南入涪，行五百五十里。莽曰子同。
      <note>[一]應劭曰：「潼水所出，南入墊江。墊音徒浹反。」師古曰：「潼音童。涪音浮。」</note>
汁方，莽曰美信。
      <note>[二]應劭曰：「汁音十。」</note>
涪，有孱亭。莽曰統睦。
      <note>[三]應劭曰：「涪水出廣漢，南入漢。」</note>
雒，章山，雒水所出，南至新都谷入湔。有工官。莽曰吾雒。
      <note>[四]師古曰：「湔音子先反。」</note>
緜竹，紫巖山，緜水所出，東至新都北入雒。都尉治。
廣漢，莽曰廣信。
葭明，
      <note>[五]應劭曰：「音家盲。」師古曰：「明音萌。」</note>
郪，
      <note>[六]師古曰：「音妻，又音千私反。」</note>
新都，甸氐道，白水出徼外，東至葭明入漢，過郡一，行九百五十里。莽曰致治。
      <note>[七]李奇曰：「甸音媵。」師古曰：「音食證反。」</note>
白水，
      <note>[八]應劭曰：「出徼外，北入漢。」</note>
剛氐道，涪水出徼外，南至墊江入漢，過郡二，行千六十九里。
陰平道。北部都尉治。莽曰摧虜。</p>
   </div>
   <div>
      <p>蜀郡，秦置。有小江入，并行千九百八十里。禹貢桓水出蜀山西南，行羌中，入南海。莽曰導江。屬益州。
戶二十六萬八千二百七十九，口百二十四萬五千九百二十九。縣十五：成都，戶七萬六千二百五十六。有工官。
郫，禹貢江沱在西，東入大江。
      <note>[一]師古曰：「郫音疲。沱音徒何反。」</note>
繁，廣都，莽曰就都亭。
臨邛，僕千水東至武陽入江，過郡二，行五百一十里。有鐵官、鹽官。莽曰監邛。
      <note>[二]應劭曰：「邛水出嚴道邛來山，東入青衣。」</note>
青衣，禹貢蒙山谿大渡水東南至南安入渽。
      <note>[三]應劭曰：「順帝更名漢嘉也。」師古曰：「渽音哉。」</note>
江原，壽水首受江，南至武陽入江。莽曰邛原。
      <note>[四]應劭曰：「壽音壽。」</note>
嚴道，邛來山，邛水所出，東入青衣。有木官。莽曰嚴治。
緜虒，玉壘山，湔水所出，東南至江陽入江，過郡三，行千八百九十里。
      <note>[五]應劭曰：「虒音斯。」〔師古曰〕
            
         
         「師古曰」三字據景祐、殿本補。：「湔音子千反。」</note>
旄牛，鮮水出徼外，南入若水。若水亦出徼外，南至大莋入繩，過郡二，行千六百里。
      <note>[六]師古曰：「莋音才各反。」</note>
徙，
      <note>[七]師古曰：「音斯。」</note>
湔氐道，禹貢崏山在西徼外，江水所出，東南至江都入海，過郡七，行二千六百六十里。
      <note>[八]師古曰：「音丁奚反。」</note>
汶江，渽水出徼外，南至南安，東入江，過郡三，行三千四十里。江沱在西南，東入江。
      <note>[九]師古曰：「沱音徒何反。」</note>
廣柔，蠶陵。莽曰步昌。</p>
   </div>
   <div>
      <p>犍為郡，武帝建元六年開。莽曰西順。屬益州。
      <note>[一]應劭曰：「故夜郎國。」</note>
戶十萬九千四百一十九，口四十八萬九千四百八十六。縣十二：僰道，莽曰僰治。
      <note>[二]應劭曰：「故僰侯國也。音蒲北反。」</note>
江陽，武陽，有鐵官。莽曰戢成。
南安，有鹽官、鐵官。
資中，符，溫水南至鄨入黚水，黚水亦南至鄨入江。莽曰符信。
      <note>[三]師古曰：「鄨音蔽，又音鼈。黚音紀炎反。」</note>
牛鞞，
      <note>[四]孟康曰：「音髀。」師古曰：「音必爾反。」</note>
南廣，汾關山，符黑水所出，北至僰道入江。又有大涉水，北至符入江，過郡三，行八百四十里。
漢陽，都尉治。山闟谷，漢水所出，東至鄨入延。莽曰新通。
      <note>[五]師古曰：「闟音它盍反。」</note>
存馬，莽曰孱馬。
      <note>[六]師古曰：「馬音莫亞反。孱音仕連反。」</note>
朱提，山出銀。
      <note>[七]應劭曰：「朱提山在西南。」蘇林曰：「朱音銖。提音時。北方人名匕曰匙。」</note>
堂琅。</p>
   </div>
   <div>
      <p>越嶲郡，武帝元鼎六年開。莽曰集嶲。屬益州。
      <note>[一]應劭曰：「故邛都國也。有嶲水。言越此水以章休盛也。」師古曰：「嶲音先蕊反。」</note>
戶六萬一千二百八，口四十萬八千四百五。縣十五：邛都，南山出銅。有邛池澤。
遂久，繩水出徼外，東至僰道入江，過郡二，行千四百里。
靈關道，臺登，孫水南至會無入若，行七百五十里。
      <note>[二]應劭曰：「今曰臺高。」</note>
定莋，出鹽。步北澤在南。都尉治。
      <note>[三]師古曰：「莋音才各反。其下並同。本筰都也。」</note>
會無，東山出碧。
莋秦，大莋，姑復，臨池澤在南。
      <note>[四]師古曰：「復音扶目反。」</note>
三絳，蘇示，江在西北。
      <note>[五]師古曰：「示讀曰祗。，古夷字。」</note>
闌，
      <note>[六]師古曰：「音蘭。」</note>
卑水，
      <note>[七]孟康曰：「音班。」</note>
灊街，
      <note>[八]師古曰：「灊音潛，又音才心反。其下亦同。」</note>
青蛉。臨池灊在北。僕水出徼外，東南至來惟入勞，過郡二，行千八百八十里。（則）〔有〕禺同山，
      <note>（則）〔有〕禺同山，　王先謙說「則」當作「有」。</note>
有金馬、碧雞。
      <note>[九]應劭曰：「青蛉水出西，東入江也。」師古曰：「蛉音零，禺音愚。」</note>
      </p>
   </div>
   <div>
      <p>益州郡，武帝元封二年開。莽曰就新。屬益州。
      <note>[一]應劭曰：「故滇王國也。」師古曰：「滇音顛。其下並同。」</note>
戶八萬一千九百四十六，口五十八萬四百六十三。縣二十四：滇池，大澤在西，滇池澤在西北。有黑水祠。
雙柏，同勞，銅瀨，談虜山，迷水所出，東至談稾入溫。
連然，有鹽官。
俞元，池在南，橋水所出，東至毋單入溫，行千九百里。懷山出銅。
收靡，南山臘〔谷〕，涂水所出，
      <note>南山臘〔谷〕，涂水所出，　王先謙說「臘」下脫「谷」字。按各本都脫。</note>
西北至越嶲入繩，過郡二，行千二十里。
      <note>[二]李奇曰：「靡音麻，即升麻，殺毒藥所出也。」師古曰：「涂音途。」</note>
穀昌，秦臧，牛蘭山，即水所出，南至雙柏入僕，行八百二十里。
邪龍，味，
      <note>[三]孟康曰：「音昧。」</note>
昆澤，葉榆，葉榆澤在東。貪水首受青蛉，南至邪龍入僕，行五百里。
      <note>[四]師古曰：「葉音弋涉反。」</note>
律高，西石空山出錫，東南盢町山出銀、鉛。
      <note>[五]師古曰：「盢音呼臭鳥反。町音挺。」</note>
不韋，雲南，嶲唐，周水首受徼外。又有類水，西南至不韋，行六百五十里。
弄棟，東農山，毋血水出，北至三絳南入繩，行五百一十里。
比蘇，
      <note>[六]師古曰：「比音頻二反。」</note>
賁古，北采山出錫，西羊山出銀、鉛，南烏山出錫。
      <note>[七]師古曰：「賁音奔。」</note>
毋棳，橋水首受橋山，東至中留入潭，過郡四，行三千一百二十里。莽曰有棳。
      <note>[八]師古曰：「毋讀與無同。棳音之悅反，其字從木。」</note>
勝休，河水東至毋棳入橋。莽曰勝僰。
健伶，
      <note>[九]應劭曰：「音鈴。」</note>
來唯。從虫山出銅。勞水出徼外，東至麋泠入南海，過郡三，行三千五百六十里。
      <note>[一０]師古曰：「虫音胡工反。泠音零。」</note>
      </p>
   </div>
   <div>
      <p>牂柯郡，武帝元鼎六年開。莽曰同亭。有柱蒲關。屬益州。
      <note>[一]應劭曰：「臨牂柯江也。」師古曰：「牂柯，係船杙也。華陽國志云，楚頃襄王時，遣莊蹻伐夜郎，軍至且蘭，椓船於岸而步戰。既滅夜郎，以且蘭有椓船牂柯處，乃改其名為牂柯。杙音弋。」</note>
戶二萬四千二百一十九，口十五萬三千三百六十。縣十七：故且蘭，沅水東南至益陽入江，過郡二，行二千五百三十里。
      <note>[二]應劭曰：「故且蘭侯邑也。且音苴。」師古曰：「音子閭反。」</note>
鐔封，溫水東至廣鬱入鬱，過郡二，行五百六十里。
      <note>[三]師古曰：「鐔音尋，又音淫。」</note>
鄨，不狼山，鄨水所出，東入沅，過郡二，行七百三十里。
      <note>[四]孟康曰：「鄨音鷩。」師古曰：「音不列反。」</note>
漏臥，
      <note>[五]應劭曰：「故漏臥侯國。」</note>
平夷，同並，
      <note>[六]應劭曰：「故同並侯邑。並音伴。」</note>
談指，宛溫，
      <note>[七]師古曰：「宛音於元反。」</note>
毋斂，剛水東至潭中入潭。莽曰有斂。
      <note>[八]師古曰：「潭音大含反。」</note>
夜郎，豚水東至廣鬱。都尉治。莽曰同亭。
      <note>[九]應劭曰：「故夜郎侯邑。」</note>
毋單，
      <note>[一０]師古曰：「毋讀與無同。單音丹。」</note>
漏江，西隨，麋水西受徼外，東至麋泠入尚龍谿，過郡二，行千一百六里。
都夢，壺水東南至麋泠入尚龍谿，過郡二，行千一百六十里。
談稾，
      <note>[一一]師古曰：「稾音工老反。」</note>
進桑，南部都尉治。有關。
句町。文象水東至增食入鬱。又有盧唯水、來細水、伐水。莽曰從化。
      <note>[一二]應劭曰：「故句町國。」師古曰：「音劬挺。」</note>
      </p>
   </div>
   <div>
      <p>巴郡，秦置。屬益州。
      <note>[一]應劭曰：「左氏巴子使韓服告楚。」</note>
戶十五萬八千六百四十三，口七十萬八千一百四十八。縣十一：江州，臨江，莽曰監江。
枳，
      <note>[二]如淳曰：「音徙，或音抵。」師古曰：「音之爾反。」</note>
閬中，彭道將池在南，彭道魚池在西南。
      <note>[三]師古曰：「閬音浪。」</note>
墊江，
      <note>[四]孟康曰：「音重疊之疊。」</note>
朐忍，容毋水所出，南〔入江〕。
      <note>容毋水所出，南〔入江〕。　王先謙說「南」下脫「入江」二字。</note>
有橘官、鹽官。
      <note>[五]師古曰：「朐音劬。」</note>
安漢，是魚池在南。莽曰安新。
宕渠，符特山在西南。潛水西南入江。不曹水出東北〔徐谷〕，南入灊（徐谷）。
      <note>不曹水出東北〔徐谷〕，南入灊（徐谷）。　王先謙說「徐谷」二字當在「東北」之下。</note>
      
         <note>[六]師古曰：「宕音徒浪反。」</note>
魚復，江關，都尉治。有橘官。
      <note>[七]應劭曰：「復音腹。」</note>
充國，涪陵。莽曰巴亭。
      <note>[八]師古曰：「涪音浮。」</note>
      </p>
   </div>
   <div>
      <p>武都郡，武帝元鼎六年置。莽曰樂平。
      <note>[一]應劭曰：「故白馬氐羌。」</note>
戶五萬一千三百七十六，口二十三萬五千五百六十。縣九：武都，東漢水受氐道水，一名沔，過江夏，謂之夏水，入江。天池大澤在縣西。莽曰循虜。
      <note>[二]師古曰：「以有天池大澤，故謂之都。」</note>
上祿，故道，莽曰善治。
河池，泉街水南至沮入漢，行五百二十里。莽曰樂平亭。
      <note>[三]師古曰：「華陽國志云一名仇池，地方百頃。」</note>
平樂道，沮，沮水出東狼谷，南至沙羨南入江，過郡五，行四千里，荊州川。
      <note>[四]師古曰：「沮音千余反。羨音夷。」</note>
嘉陵道，循成道，下辨道。莽曰楊德。
      <note>[五]師古曰：「辨音步見反。」</note>
      </p>
   </div>
   <div>
      <p>隴西郡，秦置。莽曰厭戎。
      <note>[一]應劭曰：「有隴坻，在其西也。」師古曰：「隴坻謂隴阪，即今之隴山也。此郡在隴之西，故曰隴西。坻音丁計反，又音底。」</note>
戶五萬三千九百六十四，口二十三萬六千八百二十四。有鐵官、鹽官。
縣十一：狄道，白石山在東。莽曰操虜。
      <note>[二]師古曰：「其地有狄種，故云狄道。」</note>
上邽，
      <note>[三]應劭曰：「史記故邽戎邑也。」師古曰：「邽音圭。」</note>
安故，氐道，禹貢養水所出，至武都為漢。莽曰亭道。
      <note>[四]師古曰：「氐，夷種名也。氐之所居，故曰氐道，氐音丁溪反。養音弋向反，字本作漾，或作瀁。」</note>
首陽，禹貢鳥鼠同穴山在西南，渭水所出，東至船司空入河，過郡四，行千八百七十里，雍州穴帚。
予道，莽曰德道。
大夏，莽曰順夏。
羌道，羌水出塞外，南至陰平入白水，過郡三，行六百里。
      <note>[五]師古曰：「水經云羌水出羌中參谷。」</note>
襄武，莽曰相桓。
臨洮，洮水出西羌中，北至抱罕東入（西）〔河〕。
      <note>北至抱罕東入（西）〔河〕。　景祐、殿、局本都作「河」。王鳴盛說作「河」是。</note>
禹貢西頃山在縣西，南部都尉治也。
      <note>[六]師古曰：「洮音吐高反。枹讀曰膚。頃讀曰傾。」</note>
西。禹貢嶓冢山，西漢所出，南入廣漢白水，東南至江州入江，過郡四，行二千七百六十里。莽曰西治。</p>
   </div>
   <div>
      <p>金城郡，昭帝始元六年置。莽曰西海。
      <note>[一]應劭曰：「初築城得金，故曰金城。」臣瓚曰：「稱金，取其堅固也，故墨子曰『雖金城湯池』。」師古曰：「瓚說是也。一云，以郡在京師之西，故謂金城。金，西方之行。」</note>
戶三萬八千四百七十，口十四萬九千六百四十八。縣十三：允吾，烏亭逆水出參街谷，東至枝陽入湟。莽曰修遠。
      <note>[二]應劭曰：「允吾音鈆。」</note>
浩亹，浩亹水出西塞外，東至
</p>
   </div>
   <pb n="1611"/>
   <div>
      <p>
允吾入湟水。莽曰興武。
      <note>[三]孟康曰：「浩亹音合門。」師古曰：「浩音誥。浩，水名也。亹者，水流峽山，岸深若門也。詩大雅曰『鳧鷖在亹』，亦其義也。今俗呼此水為閤門河，蓋疾言之，浩為閤耳。湟音皇。」</note>
令居，澗水出西北塞外，至縣西南，入鄭伯津。莽曰罕虜。
      <note>[四]孟康曰：「令音連。」師古曰：「令音零。」</note>
枝陽，金城，莽曰金屏。
榆中，枹罕，
      <note>[五]應劭曰：「故罕羌侯邑也。枹音鈇。」師古曰：「讀曰膚，本枹鼓字也。其字從木。」</note>
白石，離水出西塞外，東至枹罕入河。莽曰順礫。
      <note>[六]應劭曰：「白石山在東。」</note>
河關，積石山在西南羌中。河水行塞外，東北入塞內，至章武入海，過郡十六，行九千四百里。
破羌，宣帝神爵二年置。
安夷，允街，宣帝神爵二年置。莽曰修遠。
      <note>[七]孟康曰：「允音鈆。」</note>
臨羌。西北至塞外，有西王母石室、僊海、鹽池。北則湟水所出，東至允吾入河。西有須抵池，有弱水、昆侖山祠。莽曰鹽羌。
      <note>[八]師古曰：「闞駰云西有（畢）〔卑〕和羌，
            
         
         西有（畢）〔卑〕和羌，　景祐、殿本都作「卑」。王先謙說作「卑」是。
即獻王莽地為西海郡者也。抵音丁禮反。」</note>
      </p>
   </div>
   <div>
      <p>天水郡，武帝元鼎三年置。莽曰填戎。明帝改曰漢陽。
      <note>[一]師古曰：「秦州地記云郡前湖水冬夏無增減，因以名焉。填音竹真反。其後並同。」</note>
戶六萬三百七十，口二十六萬一
</p>
   </div>
   <pb n="1612"/>
   <div>
      <p>
千三百四十八。縣十六：平襄，莽曰平相。
      <note>[二]師古曰：「闞駰云故襄戎邑也。」</note>
街泉，戎邑道，莽曰填戎亭。
望垣，莽曰望亭。
罕幵，
      <note>[三]應劭曰：「音羌肩反。」師古曰：「本破罕幵之羌處其人於此，因以名云。」</note>
緜諸道，阿陽，略陽道，冀，禹貢朱圄山在縣南梧中聚。莽曰冀治。
      <note>[四]師古曰：「續漢郡國志云有緹羣山、落門聚。圄讀與圉同。」</note>
勇士，屬國都尉治滿福。莽曰紀德。
      <note>[五]師古曰：「即今土俗呼為健士者也。隨室之初避皇太子諱，因而遂改。」</note>
成紀，清水，莽曰識睦。
奉捷，隴，
      <note>[六]師古曰：「今呼隴城縣者也。」</note>
豲道，騎都尉治密艾亭。
      <note>[七]應劭曰：「豲，戎邑也，音完。」</note>
蘭干。莽曰蘭盾。</p>
   </div>
   <div>
      <p>武威郡，故匈奴休屠王地。武帝太初四年開。莽曰張掖。
      <note>[一]師古曰：「休音許虯反。屠音直閭反。其後並同。」</note>
戶萬七千五百八十一，口七萬六千四百一十九。縣十：姑臧，南山，谷水所出，北至武威入海，行七百九十里。
張掖，武威，休屠澤在東北，古文以為豬壄澤。
休屠，莽曰晏然。都尉治熊水障。北部都尉治休屠城。
揟次，莽曰播德。
      <note>[二]孟康曰：「揟音子如反。次音咨，諸本作恣。」</note>
鸞（鳥）〔烏〕，
      <note>鸞（鳥）〔烏〕，　景祐、殿本都作「烏」。段玉裁說作「烏」是。</note>
撲口，莽曰敷虜。
      <note>[三]孟康曰：「音蒲環。」</note>
媼圍，蒼柗，南山，柗陜水所出，北至揟次入海。莽曰射楚。
      <note>[四]師古曰：「柗，古松字也。陜音下夾反，兩山之間也。松陜，陜名。」</note>
宣威。</p>
   </div>
   <div>
      <p>張掖郡，故匈奴昆邪王地，武帝太初元年開。莽曰設屏。
      <note>[一]應劭曰：「張國臂掖，故曰張掖也。」師古曰：「昆音胡門反。」</note>
戶二萬四千三百五十二，口八萬八千七百三十一。縣十：觻得，千金渠西至樂涫入澤中。羌谷水出羌中，東北至居延入海，過郡二，行二千一百里。莽曰官式。
      <note>[二]應劭曰：「觻得渠西入澤羌谷。」孟康曰：「觻音鹿。」師古曰：「孟音是也。涫音官。其下並同。」</note>
昭武，莽曰渠武。
刪丹，桑欽以為道弱水自此，西至酒泉合黎。莽曰貫虜。
氐池，莽曰否武。
屋蘭，莽曰傳武。（曰）〔日〕勒，
      <note>（曰）〔日〕勒，　殿本考證說，按匈奴傳當作「日勒」。</note>都尉治澤索谷。莽曰勒治。
      <note>[三]師古曰：「澤音鐸。索音先各反。」</note>
驪靬，莽曰揭虜。
      <note>[四]李奇曰：「音遲虔。」如淳曰：「音弓靬。」師古曰：「驪音力遲反。靬音虔是也。今其土俗人呼驪靬，疾言之曰力虔。揭音其謁反。」</note>
番和，農都尉治。莽曰羅虜。
      <note>[五]如淳曰：「番音盤。」</note>
居延，居延澤在東北，古文以為流沙。都尉治。莽曰居成。
      <note>[六]師古曰：「闞駰云武帝使伏波將軍路博德築遮虜障於居延城。」</note>
顯美。</p>
   </div>
   <div>
      <p>酒泉郡，武帝太初元年開。莽曰輔平。
      <note>[一]應劭曰：「其水若酒，故曰酒泉也。」師古曰：「舊俗傳云城下有金泉，泉味如酒。」</note>
戶萬八千一百三十七，口七萬六千七百二十六。縣九：祿福，呼蠶水出南羌中，東北至會水入羌谷。莽曰顯德。
表是，莽曰載武。
樂涫，莽曰樂亭。
天衣，
      <note>[二]師古曰：「音衣。此地有天衣阪，故以名。」</note>
玉門，莽曰輔平亭。
      <note>[三]師古曰：「闞駰云漢罷玉門關屯，徙其人於此。」</note>
會水，北部都尉治偃（前）〔泉〕障。
      <note>治偃（前）〔泉〕障。　景祐本作「泉」，殿本作「水」。</note>
東部都尉治東部障。莽曰蕭武。
      <note>[四]師古曰：「闞駰云衆水所會，故曰會水。」</note>
池頭，綏彌，
      <note>[五]如淳曰：「今曰安彌。」</note>
乾齊。西部都尉治西部障。莽曰測虜。
      <note>[六]孟康曰：「乾音干。」</note>
      </p>
   </div>
   <div>
      <p>敦煌郡，武帝後元年分酒泉置。正西關外有白龍堆沙，有蒲昌海。莽曰敦德。
      <note>[一]應劭曰：「敦，大也。煌，盛也。敦音屯。」</note>
戶萬一千二百，口三萬八千三百三十五。縣六：敦煌，中部都尉治步廣候官。杜林以為古瓜州地，生美瓜。莽曰敦德。
      <note>[二]師古曰：「即春秋左氏傳所云『允姓之戎居于瓜州』者也。其地今猶出大瓜，長者狐入瓜中食之，首尾不出。」</note>
冥安，南籍端水出南羌中，西北入其澤，溉民田。
      <note>[三]應劭曰：「冥水出北，入其澤。」</note>
效穀，
      <note>[四]師古曰：「本漁澤障也。桑欽說孝武元封六年濟南崔不意為魚澤尉，教力田，以勤效得穀，因立為縣名。」</note>
淵泉，
      <note>[五]師古曰：「闞駰云地多泉水，故以為名。」</note>
廣至，宜禾都尉治昆侖障。莽曰廣桓。
龍勒。有陽關、玉門關，皆都尉治。氐置水出南羌中，東北入澤，溉民田。</p>
   </div>
   <div>
      <p>安定郡，武帝元鼎三年置。
戶四萬二千七百二十五，口十四萬三千二百九十四。縣二十一：高平，莽曰鋪睦。
復累，
      <note>[一]師古曰：「復音服。累音力追反。」</note>
安俾，
      <note>[二]孟康曰：「俾音卑。」</note>
撫夷，莽曰撫寧。
朝那，有端旬祠十五所，胡巫祝。又有湫淵祠。
      <note>[三]應劭曰：「史記故戎那邑也。」師古曰：「湫音子由反。」</note>
涇陽，幵頭山在西，禹貢涇水所出，東南至陽陵入渭，過郡三，行千六十里，雍州川。
      <note>[四]師古曰：「幵音苦見反，又音牽。此山在今靈州東南，土俗語訛謂之汧屯山。」</note>
臨涇，莽曰監涇。
鹵，灈水出西。
      <note>[五]師古曰：「灈音其于反。」</note>
烏氏，烏水出西，北入河。都盧山在西。莽曰烏亭。
      <note>[六]師古曰：「氏音支。」</note>
陰密，詩密人國。有囂安亭。
      <note>[七]師古曰：「即詩大雅所云『密人不恭，敢距大邦』者。」</note>
安定，參，主騎都尉治。
      <note>[八]師古曰：「音力全反。」</note>
三水，屬國都尉治。有鹽官。莽曰廣延亭。
陰槃，安武，莽曰安桓。
祖厲，莽曰鄉禮。
      <note>[九]應劭曰：「祖音（置）〔罝〕。」
            
         
         祖音（置）〔罝〕。　景祐、殿本都作「罝」。
師古曰：「厲音賴。」</note>
爰得，眴卷，河水別出為河溝，東至富平北入河。
      <note>[一０]應劭曰：「眴音旬日之旬。卷音箘簬之箘。」</note>
彭陽，鶉陰，月（支）〔氏〕道。
      <note>月（支）〔氏〕道。　景祐、殿、局本都作「氏」。</note>莽曰月順。
      <note>[一一]應劭曰：「氏音支。」</note>
      </p>
   </div>
   <div>
      <p>北地郡，秦置。莽曰威成。
戶六萬四千四百六十一，口二十一萬六百八十八。縣十九：馬領，
      <note>[一]師古曰：「川形似馬領，故以為名。領，頸也。」</note>
直路，沮水出（東，西）〔西，東〕入洛。
      <note>沮水出（東，西）〔西，東〕入洛。　王念孫、陳澧、王先謙都說「西」「東」誤倒。</note>
靈武，莽曰威成亭。
富平，北部都尉治神泉障。渾懷都尉治塞外渾懷障。莽曰特武。
      <note>[二]師古曰：「渾音胡昆反。」</note>
靈州，惠帝四年置。有河奇苑、號非苑。莽曰令周。
      <note>[三]師古曰：「苑謂馬牧也。水中可居者曰州。此地在河之州，隨水高下，未嘗淪沒，故號靈州，又曰河奇也。二苑皆在北焉。」</note>
昫衍，
      <note>[四]應劭曰：「昫音煦。」師古曰：「音香于反。」</note>
方渠，除道，莽曰通道。
五街，莽曰吾街。
鶉孤，歸德，洛水出北蠻夷中，入河。有堵苑、白馬苑。
回獲，略畔道，莽曰延年道。
      <note>[五]師古曰：「有略畔山，今在慶州界，其土俗呼曰洛盤，音訛耳。」</note>
泥陽，莽曰泥陰。
      <note>[六]應劭曰：「泥水出郁郅北蠻中。」</note>
郁郅，泥水出北蠻夷中。有牧師菀官。莽曰功著。
      <note>[七]師古曰：「郁音於六反。郅音之日反。」</note>
義渠道，莽曰義溝。
弋居，有鹽官。
大又，
      <note>[八]師古曰：「又即古要字也，音一遙反。」</note>
廉。卑移山在西北。莽曰西河亭。</p>
   </div>
   <div>
      <p>上郡，秦置，高帝元年更為翟國，七月復故。匈歸都尉治塞外匈歸障。屬并州。
      <note>[一]師古曰：「匈歸者，言匈奴歸附。」</note>
戶十萬三千六百八十三，口六十萬六千六百五十八。縣二十三：膚施，有五龍山、帝、原水、黃帝祠四所。
獨樂，有鹽官。
陽周，橋山在南，有黃帝冢。莽曰上陵畤。
木禾，平都，淺水，莽曰廣信。
京室，莽曰積粟。
洛都，莽曰卑順。
白土，圜水出西，東入河。莽曰黃土。
      <note>[二]師古曰：「圜音銀，其釋在下。」</note>
襄洛，莽曰上黨亭。
原都，漆垣，莽曰漆牆。
奢延，莽曰奢節。
雕陰，
      <note>[三]應劭曰：「雕山在西南。」</note>
推邪，莽曰排邪。
      <note>[四]師古曰：「邪音似嗟反。」</note>
楨林，莽曰楨幹。
      <note>[五]師古曰：「楨音貞。」</note>
高望，北部都尉治。莽曰堅甯。
雕陰道，龜茲，屬國都尉治。有鹽官。
      <note>[六]應劭曰：「音丘慈。」師古曰：「龜茲國人來降附者，處之於此，故以名云。」</note>
定陽，
      <note>[七]應劭曰：「在定水之陽。」</note>
高奴，有洧水，可難。莽曰利平。
      <note>[八]師古曰：「難，古然火字。」</note>
望松，北部都尉治。
宜都。莽曰堅寧小邑。</p>
   </div>
   <div>
      <p>西河郡，武帝元朔四年置。南部都尉治塞外翁龍、埤是。莽曰歸新。屬并州。
      <note>[一]師古曰：「翁龍、埤是，二障名也。埤音婢。」</note>
戶十三萬六千三百九十，口六十九萬八千八百三十六。縣三十六：富昌，有鹽官。莽曰富成。
騶虞，鵠澤，
      <note>[二]孟康曰：「鵠音告。」師古曰：「音古督反。」</note>
平定，莽曰陰平亭。
美稷，屬國都尉治。
中陽，樂街，莽曰截虜。
徒經，莽曰廉恥。
皋狼，大成，莽曰好成。
廣田，莽曰廣翰。
圜陰，惠帝五年置。莽曰方陰。
      <note>[三]師古曰：「圜字本作圁，縣在圁水之陰，因以為名也。王莽改為方陰，則是當時已誤為圜字。今有銀州、銀水，即
是舊名猶存，但字變耳。」</note>
益闌，莽曰香闌。
平周，鴻門，有天封苑火井祠，火從地出也。
藺，宣武，莽曰討貉。
千章，增山，有道西出眩雷塞，北部都尉治。
      <note>[四]師古曰：「眩音州縣之縣。」</note>
圜陽，
      <note>[五]師古曰：「此縣在圁水之陽。」</note>
廣衍，武車，莽曰桓車。
虎猛，西部都尉治。
離石，穀羅，武澤在西北。
饒，莽曰饒衍。
方利，莽曰廣德。
隰成，莽曰慈平亭。
臨水，莽曰（堅）〔監〕水。
      <note>莽曰（堅）〔監〕水。　景祐、殿本都作「監」。王先謙說作「監」是。</note>
土軍，西都，莽曰五原亭。
平陸，陰山，莽曰山寧。
觬是，莽曰伏觬。
      <note>[六]蘇林曰：「音麑。」師古曰：「觬音倪，其字從角。」</note>
博陵，莽曰助桓。
鹽官。</p>
   </div>
   <div>
      <p>朔方郡，武帝元朔二年開。西部都尉治窳渾。莽曰溝搜。屬并州。
      <note>[一]師古曰：「窳音庾。渾音魂。」</note>
戶三萬四千三百三十八，口十三萬六千六百二十八。縣十：三封，武帝元狩三年城。
朔方，金連鹽澤、青鹽澤皆在南。莽曰武符。
修都，臨河，莽曰監河。
呼遒，
      <note>[二]師古曰：「遒音在由反。」</note>
窳渾，有道西北出雞鹿塞。屠申澤在東。莽曰極武。
渠搜，中部都尉治。莽曰溝搜。
沃壄，武帝元狩三年城。有鹽官。莽曰綏武。
廣牧，東部都尉治。莽曰鹽官。
臨戎。武帝元朔五年城。莽曰推武。</p>
   </div>
   <div>
      <p>五原郡，秦九原郡，武帝元朔二年更名。東部都尉治稒陽。莽曰獲降。屬并州。
      <note>[一]師古曰：「稒音固。」</note>
戶三萬九千三百二十二，口二十三萬一千三百二十八。縣十六：九原，莽曰成平。
固陵，莽曰固調。
五原，莽曰填河亭。
臨沃，莽曰振武。
文國，莽曰繁聚。
河陰，蒱澤，屬國都尉治。
南興，莽曰南利。
武都，莽曰桓都。
宜梁，曼柏，莽曰延柏。
      <note>[二]師古曰：「曼音萬。」</note>
成宜，中部都尉治原高，西部都尉治田辟。有鹽官。莽
</p>
   </div>
   <pb n="1620"/>
   <div>
      <p>
曰艾虜。
      <note>[三]師古曰：「辟讀曰壁。艾讀曰刈。」</note>
稒陽，北出石門障得光祿城，又西北得支就城，又西北得頭曼城，又西北得虖河城，又西得宿虜城。莽曰固陰。
      <note>[四]師古曰：「曼音莫安反。虖音呼。」</note>
莫黑旦，
      <note>[五]如淳曰：「音忉怛。」師古曰：「音丁葛反。」</note>
西安陽，莽曰鄣安。
河目。</p>
   </div>
   <div>
      <p>雲中郡，秦置。莽曰受降。屬并州。
戶三萬八千三百三，口十七萬三千二百七十。縣十一：雲中，莽曰遠服。
咸陽，莽曰賁武。
陶林，東部都尉治。
楨陵，緣胡山在西北。西部都尉治。莽曰楨陸。
犢和，沙陵，莽曰希恩。
原陽，沙南，北輿，中部都尉治。
      <note>[一]師古曰：「闞駰云廣陵有輿，故此加北。」</note>
武泉，莽曰順泉。
陽壽。莽曰常得。</p>
   </div>
   <div>
      <p>定襄郡，高帝置。莽曰得降。屬并州。
戶三萬八千五百五十九，口十六萬三千一百四十四。縣一十二：成樂，桐過，莽曰椅桐。
      <note>[一]師古曰：「過音工禾反。」</note>
都武，莽曰通德。
武進，白渠水出塞外，西至沙陵入河。西部都尉治。莽曰伐蠻。
襄陰，武皋，荒干水出塞外，西至沙陵入河。中部都尉治。莽曰永武。
駱，莽曰遮要。
定陶，莽曰迎符。
武城，莽曰桓就。
武要，東部都尉治。莽曰厭胡。
      <note>[二]師古曰：「厭音一葉反。其下並同。」</note>
定襄，莽曰著武。復
</p>
   </div>
   <pb n="1621"/>
   <div>
      <p>
陸。莽曰聞武。
      <note>[三]師古曰：「復音服。」</note>
      </p>
   </div>
   <div>
      <p>鴈門郡，秦置。句注山在陰館。莽曰填狄。屬并州。
戶七萬三千一百三十八，口二十九萬三千四百五十四。縣十四：善無，莽曰陰館。
沃陽，鹽澤在東北，有長丞。西部都尉治。莽曰敬陽。
繁畤，莽曰當要。
      <note>[一]師古曰：「畤音止。」</note>
中陵，莽曰遮害。
陰館，樓煩鄉。景帝後三年置。累頭山，治水所出，東至泉州入海，過郡六，行千一百里。莽曰富代。
      <note>[二]師古曰：「累音力追反。治音弋之反。燕剌王傳作台字。」</note>
樓煩，有鹽官。
      <note>[三]應劭曰：「故樓煩胡地。」</note>
武州，莽曰桓州。
山主陶，
      <note>[四]孟康曰：「音汪。」</note>
劇陽，莽曰善陽。
崞，莽曰崞張。
      <note>[五]孟康曰：「音郭。」</note>
平城，東部都尉治。莽曰平順。
埒，莽曰填狄亭。
馬邑，莽曰章昭。
      <note>[六]師古曰：「晉太康地記云秦時建此城輒崩不成，有馬周旋馳走反覆，父老異之，因依以築城，遂名為馬邑。」</note>
彊陰。諸聞澤在東北。莽曰伏陰。</p>
   </div>
   <div>
      <p>代郡，秦置。莽曰厭狄。有五原關、常山關。屬幽州。
      <note>[一]應劭曰：「故代國。」</note>
戶五萬六千七百七十一，口二十七萬八千七百五十四。縣十八：桑乾，莽曰安德。
      <note>[二]孟康曰：「乾音干。」</note>
道人，莽曰道仁。
      <note>[三]師古曰：「本有仙人遊其地，因以為名。」</note>
當城，
      <note>[四]師古曰：「闞駰云當桓都城，故曰當城。」</note>
高柳，西部都尉治。
馬城，東部都尉治。
班氏，秦地圖書班氏。莽曰班副。
延陵，狋氏，莽曰狋聚。
      <note>[五]孟康曰：「狋音權。氏音精。」</note>
且如，于延水出塞外，東至寧入沽。中部都尉治。
      <note>[六]師古曰：「且音子如反。沽音姑，又音故。」</note>
平邑，莽曰平胡。
陽原，東安陽，莽曰竟安。
      <note>[七]師古曰：「闞駰云五原有安陽，故此加東也。」</note>
參合，平舒，祈夷水北至桑乾入沽。莽曰平葆。
代，莽曰厭狄亭。
      <note>[八]應劭曰：「故代國。」</note>
靈丘，滱河東至文安入大河，過郡五，行九百四十里。并州川。
      <note>[九]應劭曰：「武靈王葬此，因氏焉。」臣瓚曰：「靈丘之號在趙武靈王之前也。」師古曰：「瓚說是也。滱音寇。又音苦侯反。其下並同。」</note>
廣昌，淶水東南至容城入河，過郡三，行五百里，并州穴帚。莽曰廣屏。
      <note>[一０]師古曰：「淶音來。」</note>
鹵城。虖池河東至參（合）〔戶〕入虖池別，
      <note>虖池河東至參（合）〔戶〕入虖池別，　齊召南說「參合」當是「參戶」之誤。王念孫說齊說是。</note>
過郡九，行千三百四十里，并州川。從河東至文安入海，過郡六，行千三百七十里。莽曰魯盾。
      <note>[一一]師古曰：「虖音呼。池音徒河反。」</note>
      </p>
   </div>
   <div>
      <p>上谷郡，秦置。莽曰朔調。屬幽州。
戶三萬六千八，口十一萬七千七百六十二。縣十五：沮陽，莽曰沮陰。
      <note>[一]孟康曰：「音俎。」</note>
泉上，莽曰塞泉。
潘，莽曰樹武。
      <note>[二]師古曰：「音普半反。」</note>
軍都，溫餘水東至路，南入沽。
居庸，有關。
雊瞀，
      <note>[三]孟康曰：「音句無。」師古曰：「雊音工豆反。瞀音莫豆反。」</note>
夷輿，莽曰朔調亭。
寧，西部都尉治。莽曰博康。
昌平，莽曰長昌。
廣寧，莽曰廣康。
涿鹿，莽曰抪陸。
      <note>[四]應劭曰：「黃帝與蚩尤戰于涿鹿之野。」</note>
且居，（樂陽）〔陽樂〕水出東，（東）〔南〕入（海）〔沽〕。
      <note>（樂陽）〔陽樂〕水出東，（東）〔南〕入（海）〔沽〕。　王念孫說「樂陽」當為「陽樂」，「入海」當為「入沽」。王鳴盛說南監本下「東」作「南」，是。按殿本亦作「南」。</note>
莽曰久居。
茹，莽曰穀武。
女祈，東部都尉治。莽曰祈。
下落。莽曰下忠。</p>
   </div>
   <div>
      <p>漁陽郡，秦置。莽曰（北順）〔通路〕。
      <note>莽曰（北順）〔通路〕。　景祐、殿本都作「通路」。王先謙說此涉下右北平而誤。</note>
屬幽州。
戶六萬八千八百二，口二十六萬四千一百一十六。縣十二：漁陽，沽水出塞外，東南至泉州入海，行七百五十里。有鐵官。莽曰得漁。狐奴，莽曰
</p>
   </div>
   <pb n="1624"/>
   <div>
      <p>
舉符。
路，莽曰通路亭。
雍奴，泉州，有鹽官。莽曰泉調。
平谷，安樂，厗奚，莽曰敦德。
      <note>[一]孟康曰：「厗音題，字或作蹄。」</note>
獷平，莽曰平獷。
      <note>[二]服虔曰：「獷音鞏。」師古曰：「音九永反，又音穬。」</note>
要陽，都尉治。莽曰要術。
      <note>[三]師古曰：「音一妙反。」</note>
白檀，洫水出北蠻夷。
      <note>[四]師古曰：「洫音呼鵙反。」</note>
滑鹽。莽曰匡德。
      <note>[五]應劭曰：「明帝改名鹽。」</note>
      </p>
   </div>
   <div>
      <p>右北平郡，秦置。莽曰北順。屬幽州。
戶六萬六千六百八十九，口三十二萬七百八十。縣十六：平剛，無終，故無終子國。浭水西至雍奴入海，過郡二，行六百五十里。
      <note>[一]師古曰：「浭音庚。即下所云入庚者同一水也。」</note>
石成，廷陵，莽曰鋪武。
俊靡，灅水南至無終東入庚。莽曰俊麻。
      <note>[二]師古曰：「灅音力水反，又音郎賄反。」</note>
薋，都尉治。莽曰裒睦。
      <note>[三]師古曰：「音才私反。」</note>
徐無，莽曰北順亭。
字，榆水出東。
土垠，
      <note>[四]師古曰：「垠音銀。」</note>
白狼，莽曰伏狄。
      <note>[五]師古曰：「有白狼山，故以名縣。」</note>
夕陽，有鐵官。莽曰夕陰。
昌城，莽曰淑武。
驪成，大揭石山在縣西南。莽曰揭石。
      <note>[六]師古曰：「揭音桀。」</note>
廣成，莽曰平虜。
聚陽，莽曰篤睦。
平明。莽曰平陽。</p>
   </div>
   <div>
      <p>遼西郡，秦置。有小水四十八，并行三千四十六里。屬幽州。
戶七萬二千六百五十四，口三十五萬二千三百二十五。縣十四：且慮，有高廟。莽曰鉏慮。
      <note>[一]師古曰：「且音子余反。慮音廬。」</note>
海陽，龍鮮水東入封大水。封大水、綏虛水皆南入海。有鹽官。
新安平，夷水東入塞外。
柳城，馬首山在西南。參柳水北入海。西部都尉治。
令支，有孤竹城。莽曰令氏亭。
      <note>[二]應劭曰：「故伯夷國，今有孤竹城。令音鈴。」孟康曰：「支音秪。」師古曰：「令又音郎定反。」</note>
肥如，玄水東入濡水。濡水南入海陽。又有盧水，南入玄。莽曰肥而。
      <note>[三]應劭曰：「肥子奔燕，燕封於此也。」師古曰：「濡音乃官反。」</note>
賓從，莽曰勉武。
交黎，渝水首受塞外，南入海。東部都尉治。莽曰禽虜。
      <note>[四]應劭曰：「今昌黎。」師古曰：「渝音喻。其下並同。」</note>
陽樂，狐蘇，唐就水至徒河入海。
徒河，莽曰河福。
文成，莽曰言虜。
臨渝，渝水首受白狼，東入塞外。又有侯水，北入渝。莽曰馮德。
      <note>[五]師古曰：「馮讀曰憑。」</note>
絫。下官水南入海。又有揭石水、賓水，皆南入官。莽曰選武。
      <note>[六]師古曰：「絫音力追反。」</note>
      </p>
   </div>
   <div>
      <p>遼東郡，秦置。屬幽州。戶五萬五千九百七十二，口二十七萬二千五百三十九。縣十
</p>
   </div>
   <pb n="1626"/>
   <div>
      <p>
八：襄平，有牧師官。莽曰昌平。
新昌，無慮，西部都尉治。
      <note>[一]應劭曰：「慮音閭。」師古曰：「即所謂醫巫閭。」</note>
望平，大遼水出塞外，南至安市入海，行千二百五十里。莽曰長說。
      <note>[二]師古曰：「說讀曰（侻）〔悅〕。」
            
         
         說讀曰（侻）〔悅〕。　景祐、殿本都作「悅」。
      </note>
房，候城，中部都尉治。
遼隊，莽曰順睦。
      <note>[三]師古曰：「隊音遂。」</note>
遼陽，大梁水西南至遼陽入遼。莽曰遼陰。
險瀆，
      <note>[四]應劭曰：「朝鮮王滿都也。依水險，故曰險瀆。」臣瓚曰：「王險城在樂浪郡浿水之東，此自是險瀆也。」師古曰：「瓚說是也。浿音普大反。」</note>
居就，室偽山，室偽水所出，北至襄平入梁也。
高顯，安市，武次，東部都尉治。莽曰桓次。
平郭，有鐵官、鹽官。
西安平，莽曰北安平。
文，莽曰（受）〔文〕亭。
      <note>莽曰（受）〔文〕亭。　景祐、殿本都作「文」。王先謙說作「文」是。</note>
番汗，沛水出塞外，西南入海。
      <note>[五]應劭曰：「汗水出塞外，西南入海。番音盤。」師古曰：「沛音普蓋反。汗音寒。」</note>
沓氏。
      <note>[六]應劭曰：「氏水也。音長答反。」師古曰：「凡言氏者，皆謂因之而立名。」</note>
      </p>
   </div>
   <div>
      <p>玄菟郡，武帝元封四年開。高句驪，莽曰下句驪。屬幽州。
      <note>[一]應劭曰：「故真番，朝鮮胡國。」</note>
戶四萬五千六，口二十二萬一千八百四十五。縣三：高句驪，遼山，遼水所出，西南至遼隊入大遼水。又有南蘇水，西北經塞外。
      <note>[二]應劭曰：「故句驪胡。」</note>
上殷台，莽曰下殷。
      <note>[三]如淳曰：「台音鮐。」師古曰：「音胎。」</note>
西蓋馬。馬訾水西北入鹽難水，西南至西安平入海，過郡二，行二千一
</p>
   </div>
   <pb n="1627"/>
   <div>
      <p>
百里。莽曰玄菟亭。</p>
   </div>
   <div>
      <p>樂浪郡，武帝元封三年開。莽曰樂鮮。屬幽州。
      <note>[一]應劭曰：「故朝鮮國也。」師古曰：「樂音洛。浪音狼。」</note>
戶六萬二千八百一十二，口四十萬六千七百四十八。有雲鄣。
縣二十五：朝鮮，
      <note>[二]應劭曰：「武王封箕子於朝鮮。」</note>
言邯，
      <note>[三]孟康曰：「言音男。」師古曰：「言音乃甘反。邯音酣。」</note>
浿水，水西至增地入海。莽曰樂鮮亭。
      <note>[四]師古曰：「浿音普大反。」</note>
含資，帶水西至帶方入海。
黏蟬，
      <note>[五]服虔曰：「蟬音提。」</note>
遂成，增地，莽曰增土。
帶方，駟望，海冥，莽曰海桓。
列口，長岑，屯有，昭明，南部都尉治。
鏤方，提奚，渾彌，
      <note>[六]師古曰：「渾音下昆反。」</note>
吞列，分黎山，列水所出，西至黏蟬入海，行八百二十里。
東暆，
      <note>[七]應劭曰：「音移。」</note>
不而，東（郡）〔部〕都尉治。
      <note>東（郡）〔部〕都尉治。　朱一新說汪本「郡」作「部」，是。按景祐、殿本都作「部」。</note>
蠶台，
      <note>[八]師古曰：「台音胎。」</note>
華麗，邪頭昧，
      <note>[九]孟康曰：「昧音妹。」</note>
前莫，夫租。</p>
   </div>
   <div>
      <p>南海郡，秦置。秦敗，尉佗王此地。武帝元鼎六年開。屬交州。
戶萬九千六百一十三，口九萬四千二百五十三。有圃羞官。
縣六：番禺，尉佗都。有鹽官。
      <note>[一]如淳曰：「番音潘。禺音愚。」</note>
博羅，中宿，有洭浦官。
      <note>[二]師古曰：「洭音匡。」</note>
龍川，
      <note>[三]師古曰：「裴氏廣州記云本博羅縣之東鄉也，有龍穿地而出，即穴流泉，因以為號。」</note>
四會，揭陽。莽曰南海亭。
      <note>[四]韋昭曰：「揭音其逝反。」師古曰：「音竭。」</note>
      </p>
   </div>
   <div>
      <p>鬱林郡，故秦桂林郡，屬尉佗。武帝元鼎六年開，更名。有小谿川水七，并行三千一百一十里。莽曰鬱平。屬交州。
戶萬二千四百一十五，口七萬一千一百六十二。縣十二：布山，安廣，阿林，廣鬱，鬱水首受夜郎豚水，東至四會入海，過郡四，行四千三十里。
中留，
      <note>[一]師古曰：「留音力救反，水名。」</note>
桂林，潭中，莽曰中潭。
      <note>[二]師古曰：「潭音大含反。」</note>
臨塵，朱涯水入領方。又有斤（員）〔南〕水。
      <note>又有斤（員）〔南〕水。　景祐本作「南」，溫水注同。</note>
又有侵離水，行七百里。莽曰監塵。
定周，〔周〕水首受無斂，
      <note>〔周〕水首受無斂，　王先謙說「水」上奪「周」字。</note>
東入潭，行七百九十里。
增食，驩水首受牂柯東界，入朱涯水，行五百七十里。
領方。斤（員）〔南〕水入鬱。又有墧水。都尉治。
      <note>[三]師古曰：「墧音橋。」</note>
雍雞。有關。</p>
   </div>
   <div>
      <p>蒼梧郡，武帝元鼎六年開。莽曰新廣。屬交州。有離水關。
戶二萬四千三百七十九，口十四萬六千一百六十。縣十：廣信，莽曰廣信亭。
謝沐，有關。
高要，有鹽官。
封陽，
      <note>[一]應劭曰：「在封水之陽。」</note>
臨賀，莽曰大賀。
端谿，馮乘，富川，荔蒲，有荔平關。
      <note>[二]師古曰：「荔音（肄）〔隸〕。」</note>
猛陵。龍山，合水所出，南至布山入海。莽曰猛陸。</p>
   </div>
   <div>
      <p>交趾郡，武帝元鼎六年開，屬交州。
戶九萬二千四百四十，口七十四萬六千二百三〔十〕七。
      <note>三〔十〕七。　「十」字據景祐、殿本補。</note>
縣十：羸婁，有羞官。
      <note>[一]孟康曰：「羸音蓮。婁音受土簍。」師古曰：「婁簍二字並音來口反。」</note>
安定，苟，
      <note>[二]師古曰：「與漏同。」</note>
麊泠，都尉治。
      <note>[三]應劭曰：「麊音彌。」孟康曰：「音螟蛉。」師古曰：「音麋零。」</note>
曲昜，
      <note>[四]師古曰：「昜，古陽字。」</note>
北帶，稽徐，
      <note>[五]師古曰：「稽音古奚反。」</note>
西于，龍編，
      <note>[六]師古曰：「編音鞭。」</note>朱鳥。</p>
   </div>
   <div>
      <p>合浦郡，武帝元鼎六年開。莽曰桓合。屬交州。
戶萬五千三百九十八，口七萬八千九百八十。縣五：徐聞，高涼，合浦，有關。莽曰桓亭。
臨允，牢水北入高要入鬱，過郡三，行五百三十里。莽曰大允。
朱盧。都尉治。</p>
   </div>
   <div>
      <p>九真郡，武帝元鼎六年開。有小水五十二，并行八千五百六十里。
戶三萬五千七百四十三，口十六萬六千一十三。有界關。
縣七：胥浦，莽曰驩成。
居風，都龐，
      <note>[一]應劭曰：「龐音龍。」師古曰：「音聾。」</note>
餘發，咸驩，無切，都尉治。
無編。莽曰九真亭。</p>
   </div>
   <div>
      <p>日南郡，故秦象郡，武帝元鼎六年開，更名。有小水十六，并行三千一百八十里。屬交州。
      <note>[一]師古曰：「言其在日之南，所謂開北戶以向日者。」</note>
戶萬五千四百六十，口六萬九千四百八十五。縣五：朱吾，比景，
      <note>[二]如淳曰：「日中於頭上，景在已下，故名之。」</note>
盧容，西捲，水入海，有竹，可為杖。莽曰日南亭。
      <note>[三]孟康曰：「音卷。」師古曰：「音權。」</note>
象林。</p>
   </div>
   <div>
      <p>趙國，故秦邯鄲郡，高帝四年為趙國，景帝三年復為邯鄲郡，五年復故。莽曰桓亭。屬冀州。戶八
</p>
   </div>
   <pb n="1631"/>
   <div>
      <p>
萬四千二百二，口三十四萬九千九百五十二。縣四：邯鄲，堵山，牛首水所出，東入白渠。趙敬侯自中牟徙此。
      <note>[一]張晏曰：「邯鄲山在東城下。單，盡也。城郭從邑，故加邑云。」師古曰：「邯音寒。」</note>
易陽，
      <note>[二]應劭曰：「易水出涿郡故安。」師古曰：「在易水之陽。」</note>
柏人，莽曰壽仁。
      <note>[三]師古曰：「本晉邑。」</note>
襄國。故邢國。西山，渠水所出，東北至任入穴帚。又有蓼水、馮水，皆東至朝平入湡。
      <note>[四]師古曰：「湡音藕，又音牛吼反。」</note>
      </p>
   </div>
   <div>
      <p>真定國，武帝元鼎四年置。屬冀州。
戶三萬七千一百二十六，口十七萬八千六百一十六。
</p>
   </div>
   <pb n="1632"/>
   <div>
      <p>
縣四：真定，故東垣，高帝十一年更名。莽曰思治。
稾城，莽曰稾實。
      <note>一[]師古曰：「稾音工老反。」</note>
肥纍，故肥子國。
      <note>[二]師古曰：「纍音力追反。」</note>
緜曼。斯洨水首受太白渠，東至鄡入河。莽曰緜延。
      <note>[三]師古曰：「曼音萬。鄡音口堯反。」</note>
      </p>
   </div>
   <div>
      <p>廣平國，武帝征和二年置為平干國，宣帝五鳳二年復故。莽曰富昌。屬冀州。
戶二萬七千九百八十四，口十九萬八千五百五十八。縣十六：廣平，張，朝平，南和，列葭水東入虒。
      <note>[一]師古曰：「葭音家。虒音斯。」</note>
列人，莽曰列治。
斥章，
      <note>[二]應劭曰：「漳水出治北，入河。其國斥鹵，故曰斥章。」</note>
任，
      <note>[三]師古曰：「本晉邑也。鄭皇頡奔晉，為任大夫。」</note>
曲周，武帝建元四年置。莽曰直周。
南曲，曲梁，侯國。莽曰直梁。
廣鄉，平利，平鄉，陽臺，侯國。
廣年，莽曰富昌。城鄉。</p>
   </div>
   <div>
      <p>中山國，高帝郡，景帝三年為國。莽曰常山。屬冀州。
      <note>[一]應劭曰：「中山，故國。」</note>
戶十六萬八百七十三，口六十六萬八千八十。縣十四：盧奴，
      <note>[二]應劭曰：「盧水出右北平，東入河。」</note>
北平，徐水東至高陽入博。又有盧水，亦至高陽入河。有鐵官。莽曰善和。
北新成，桑欽言易水出西北，東入滱。莽曰朔平。
唐，堯山在南。莽曰和親。
      <note>[三]應劭曰：「故堯國也。唐水在西。」張晏曰：「堯為唐侯，國於此。堯山在唐東北望都界。」孟康曰：「晉荀吳伐鮮虞及中人，今中人亭是。」</note>
深澤，莽曰翼和。
苦陘，莽曰北陘。
      <note>[四]應劭曰：「章帝更名漢昌。陘音邢。」</note>
安國，莽曰興睦。
曲逆，蒲陽山，蒲水所出，東入濡。又有蘇水，亦東入濡。莽曰順平。
      <note>[五]張晏曰：「濡水於城北曲而西流，故曰曲逆。章帝醜其名，改曰蒲陰，在蒲水之陰。」師古曰：「濡音乃官反。」</note>
望都，博水東至高陽入河。莽曰順調。
      <note>[六]張晏曰：「堯山在北，堯母慶都山在南，登堯山見都山，故以為名。」</note>
新市，
      <note>[七]應劭曰：「鮮虞子國，今鮮虞亭是。」</note>
新處，毋極，陸成，安險。莽曰寧險。
      <note>[八]應劭曰：「章帝更名安熹。」</note>
      </p>
   </div>
   <div>
      <p>信都國，景帝二年為廣川國，宣帝甘露三年復故。莽曰新博。屬冀州。
      <note>[一]應劭曰：「明帝更名樂安。安帝改曰安平。」</note>
戶六萬五千五百五十六，口三十萬四千三百八十四。縣十七：信都，王都。故章河、故虖池皆在北，東入海。禹貢絳水亦入海。莽曰新博亭。
歷，莽曰歷寧。
扶柳，
      <note>[二]師古曰：「闞駰云其地有扶澤，澤中多柳，故曰扶柳。」</note>
辟陽，莽曰樂信。
      <note>[三]師古曰：「辟音珪璧。」</note>
南宮，莽曰序下。
下博，莽曰閏博。
      <note>[四]應劭曰：「博水出中山望都，入河。」</note>
武邑，莽曰順桓。
觀津，莽曰朔定亭。
      <note>[五]師古曰：「觀音工喚反。」</note>
高隄，
      <note>[六]師古曰：「隄音丁奚反。」</note>
廣川，
      <note>[七]師古曰：「闞駰云其縣中有長河為流，故曰廣川也。至隋仁壽元年，初立煬帝為皇太子，以避諱故，改為長河縣，
至今為名。」</note>
樂鄉，侯國。莽曰樂丘。
平隄，侯國。
桃，莽曰桓分。
西梁，侯國。
昌成，侯國。
東昌，侯國。莽曰田昌。
脩。莽曰脩治。
      <note>[八]師古曰：「脩音條。」</note>
      </p>
   </div>
   <div>
      <p>河間國，故趙，文帝二年別為國。莽曰朔定。
      <note>[一]應劭曰：「在兩河之間。」</note>
戶四萬五千四十三，口十八萬七千六百六十二。縣四：樂成，虖池別水首受虖池河，東至東光入虖池河。莽曰陸信。
候井，武隧，莽曰桓隧。
      <note>[二]師古曰：「隧音遂。」</note>
弓高。虖池別河首受虖池河，東至平舒入海。莽曰樂成。</p>
   </div>
   <div>
      <p>廣陽國，高帝燕國，昭帝元鳳元年為廣陽郡，宣帝本始元年更為國。莽曰廣有。
戶二萬七百四十，口七萬六百五十八。縣四：薊，故燕國，召公所封。莽曰伐戎。
方城，廣陽，陰鄉。莽曰陰順。</p>
   </div>
   <div>
      <p>甾川國，故齊，文帝十八年別為國。後并北海。
戶五萬二百八十九，口二十二萬七千三十一。縣三：劇，義山，蕤水所出，北至壽光入海。莽曰俞。
      <note>[一]應劭曰：「故肥國，今肥亭是。」</note>
東安平，菟頭山，女水出，東北至臨甾入鉅定。
      <note>[二]孟康曰：「紀季以酅入于齊，今酅亭是也。」師古曰：「闞駰云博陵有安平，故此加東。酅音攜。」</note>
樓鄉。</p>
   </div>
   <div>
      <p>廣陽國，高帝燕國，昭帝元鳳元年為廣陽郡，宣帝本始元年更為國。莽曰廣有。
戶二萬七百四</p>
   </div>
   <div>
      <p>膠東國，故齊，高帝元年別為國，五月復屬齊國，文帝十六年復為國。莽曰郁秩。戶七萬二千
</p>
   </div>
   <pb n="1635"/>
   <div>
      <p>
二，口三十二萬三千三百三十一。縣八：即墨，有天室山祠。莽曰即善。
昌武，下密，有三石山祠。
      <note>[一]應劭曰：「密水出高密。」</note>
壯武，莽曰曉武。
郁秩，有鐵官。
挺，
      <note>[二]師古曰：「挺音徒鼎反。」</note>
觀陽，
      <note>[三]應劭曰：「在觀水之陽。」師古曰：「觀音工喚反。」</note>
鄒盧。莽曰始斯。</p>
   </div>
   <div>
      <p>高密國，故齊，文帝十六年別為膠西國，宣帝本始元年更為高密國。
戶四萬五百三十一，口十九萬二千五百三十六。縣五：高密，莽曰章牟。
昌安，石泉，莽曰養信。
夷安，莽曰原亭。
      <note>[一]應劭曰：「故萊夷維邑。」</note>
成鄉。莽曰順成。</p>
   </div>
   <div>
      <p>城陽國，故齊。文帝二年別為國。莽曰莒陵。屬兗州。
戶五萬六千六百四十二，口二十萬五千七百八十四。縣四：莒，故國，盈姓，三十世為楚所滅。少昊後。有鐵官。莽曰莒陵。
陽都，
      <note>[一]應劭曰：「齊人遷陽，故陽國是。」</note>
東安，慮。莽曰著善。</p>
   </div>
   <div>
      <p>淮陽國，高帝十一年置。莽曰新平。屬兗州。
      <note>[一]孟康曰：「孝明帝更名陳國。」</note>
戶十三萬五千五百四十四，口九十八萬一千四百二十三。縣九：陳，故國，舜後，胡公所封，為楚所滅。楚頃襄王自郢徙此。莽曰陳陵。苦，
</p>
   </div>
   <pb n="1636"/>
   <div>
      <p>
莽曰賴陵。
      <note>[二]師古曰：「晉太康地記云城東有賴鄉祠，老子所生地。」</note>
陽夏，
      <note>[三]應劭曰：「夏音賈。」</note>
寧平，扶溝，渦水首受狼湯渠，東至向入淮，過郡三，行千里。
      <note>[四]師古曰：「狼音浪。湯音徒浪反。渦音戈，又音瓜。」</note>
固始，
      <note>[五]師古曰：「本名寢丘，楚令尹孫叔敖所封地。」</note>
圉，新平，柘。</p>
   </div>
   <div>
      <p>梁國，故秦碭郡，高帝五年為梁國。莽曰陳定。屬豫州。
      <note>[一]師古曰：「以有碭山，故名碭郡。」</note>
戶三萬八千七百九，口十萬六千七百五十二。縣八：碭，山出文石。莽曰節碭。
      <note>[二]應劭曰：「碭山在東。」師古曰：「碭，文石也，其山出焉，故以名縣。碭音唐，又音徒浪反。」</note>
甾，故戴國。莽曰嘉穀。
      <note>[三]應劭曰：「章帝改曰考城。」</note>
杼秋，莽曰予秋。
      <note>[四]師古曰：「杼音食汝反。」</note>
蒙，獲水首受甾獲渠，東北至彭城入泗，過郡五，行五百五十里。莽曰蒙恩。
已氏，莽曰已善。
虞，莽曰陳定亭。
下邑，莽曰下洽。
睢陽。故宋國，微子所封。禹貢盟諸澤在東北。
      <note>[五]師古曰：「睢音雖。」</note>
      </p>
   </div>
   <div>
      <p>東平國，故梁國，景帝中六年別為濟東國，武帝元鼎元年為大河郡，宣帝甘露二年為東平國。莽曰有鹽。屬兗州。
戶十三萬一千七百五十三，口六十萬七千九百七十六。有鐵官。
縣七：無鹽，有郈鄉。莽曰有鹽亭。
      <note>[一]師古曰：「郈音后。」</note>
任城，故任國，太昊後，風姓。莽曰延就亭。
東平陸，
      <note>[二]應劭曰：「古厥國，今有厥亭是。」</note>
富城，莽曰成富。
章，亢父，詩亭，故詩國。莽曰順父。
      <note>[三]師古曰：「音抗甫。」</note>
樊。</p>
   </div>
   <div>
      <p>魯國，故秦薛郡，高后元年為魯國。屬豫州。
戶十一萬八千四十五，口六十萬七千三百八十一。縣六：魯，伯禽所封。戶五萬二千。有鐵官。
卞，泗水西南至方與入沛，過郡三，行五百里，青州川。
      <note>[一]師古曰：「即春秋僖十七年夫人姜氏會齊侯於卞者也。方與音房豫。」</note>
汶陽，莽曰汶亭。
      <note>[二]應劭曰：「詩曰『汶水湯湯』。」師古曰：「汶音問。即左傳所云公賜季友汶陽之田者也。」</note>
蕃，南梁水西至胡陵入沛渠。
      <note>[三]應劭曰：「邾國也，音皮。」師古曰：「白裒云陳蕃之子為魯相，國人為諱，改曰皮。此說非也。郡縣之名，土俗各有別稱，不必皆依本字。」</note>
騶，故邾國，曹姓，二十九世為楚所滅。嶧山在北。莽曰騶亭。
      <note>[四]應劭曰：「邾文公卜遷于嶧者也。音驛。」</note>
薛。夏車正奚仲所國，後遷于邳，湯相仲虺居之。</p>
   </div>
   <div>
      <p>楚國，高帝置，宣帝地節元年更為彭城郡，黃龍元年復故。莽曰和樂。屬徐州。
戶十一萬四千七百三十八，口四十九萬七千八百四。縣七：彭城，古彭祖國。戶四萬一百九十六。有鐵官。
留，梧，莽曰吾治。
傅陽，故偪陽國。莽曰輔陽。
      <note>[一]師古曰：「偪音福。左氏傳所云偪陽妘姓者也。」</note>
呂，武原，莽曰和樂亭。
甾丘。莽曰善丘。</p>
   </div>
   <div>
      <p>泗水國，故東海郡，武帝元鼎四年別為泗水國。莽曰水順。
戶二萬五千二十五，口十一萬九千一百一十四。縣三：淩，莽曰生夌。
      <note>[一]應劭曰：「淩水所出，（入淮南）〔南入淮〕。」
            
         
         （入淮南）〔南入淮〕。　王鳴盛說南監本作「南入淮」，是。按景祐、殿本都同南監本。
      </note>
泗陽，莽曰淮平亭。
于。莽曰于屏。</p>
   </div>
   <div>
      <p>廣陵國，高帝六年屬荊州，十一年更屬吳，景帝四年更名江都，武帝元狩三年更名廣陵。莽曰江平。屬徐州。
戶三萬六千七百七十三，口十四萬七百二十二。有鐵官。
縣四：廣陵，江都易王非、廣陵厲王胥皆都此，并得鄣郡，而不得吳。莽曰安定。
江都，有江水祠。渠水首受江，北至射陽入湖。
高郵，平安。莽曰杜鄉。</p>
   </div>
   <div>
      <p>六安國，故楚，高帝元年別為衡山國，五年屬淮南，文帝十六年復為衡山，武帝元狩二年別為六安國。莽曰安風。
戶三萬八千三百四十五，口十七萬八千六百一十六。縣五：六，故國，皋繇後，偃姓，為楚所滅。如谿水首受沘，東北至壽春入芍陂。
      <note>[一]師古曰：「沘音匕，又音鄙。芍音鵲。」</note>
蓼，故國，皋繇後，為楚所滅。安豐，禹貢大
</p>
   </div>
   <pb n="1639"/>
   <div>
      <p>
別山在西南。莽曰美豐。安風，莽曰安風亭。陽泉。</p>
   </div>
   <div>
      <p>長沙國，秦郡，高帝五年為國。莽曰填蠻。屬荊州。
戶四萬三千四百七十，口二十三萬五千八百二十五。縣十三：臨湘，莽曰撫睦。
      <note>[一]應劭曰：「湘水出零山。」</note>
羅，
      <note>[二]應劭曰：「楚文王徙羅子自枝江居此。」師古曰：「盛弘之荊州記云縣北帶汨水，水原出豫章艾縣界，西流注湘。公汨西北去縣三十里，名為屈潭，屈原自沉處。」</note>
連道，益陽，湘山在北。
      <note>[三]應劭曰：「在益水之陽。」</note>
下雋，莽曰閏雋。
      <note>[四]師古曰：「雋音字兗反，又音辭兗反。」</note>（收）〔攸〕，
      <note>（收）〔攸〕。　景祐、殿本「收」作「攸」。</note>
酃，
      <note>[五]孟康曰：「音鈴。」</note>
承陽，
      <note>[六]應劭曰：「承水之陽。」師古曰：「承水原出零陵永昌縣界，東流注湘也。承音丞。」</note>
湘南，禹貢衡山在東南，荊州山。
昭陵，荼陵，泥水西入湘，行七百里。莽曰聲鄉。
      <note>[七]師古曰：「荼音弋奢反，又音丈加反。」</note>
容陵，安成。廬水東至廬陵入湖漢。莽曰思成。</p>
   </div>
   <div>
      <p>本秦京師為內史，
      <note>[一]師古曰：「京師，天子所都畿內也。秦并天下，改立郡縣，而京畿所統，特號內史，言其在內，以別於諸郡守也。」</note>
分天下作三十六郡。漢興，以其郡（大）〔太〕大，
      <note>以其郡（大）〔太〕大，　上「大」字殿本作「太」。</note>
稍復開置，又立諸侯王國。武帝開廣三邊。故自高祖增二十六，文、景各六，武帝二十八，昭帝一，訖於孝
</p>
   </div>
   <pb n="1640"/>
   <div>
      <p>
平，凡郡國一百三，縣邑千三百一十四，道三十二，侯國二百四十一。地東西九千三百二里，南北萬三千三百六十八里。提封田一萬萬四千五百一十三萬六千四百五頃，
      <note>[二]師古曰：「提封者，大舉其封疆也。」</note>
其一萬萬二百五十二萬八千八百八十九頃，邑居道路，山川林澤，羣不可墾，其三千二百二十九萬九百四十七頃，可墾不可墾，定墾田八百二十七萬五百三十六頃。民戶千二百二十三萬三千六十二，口五千九百五十九萬四千九百七十八。漢極盛矣。</p>
   </div>
   <div>
      <p>凡民函五常之性，
      <note>[一]師古曰：「函，苞也，讀與含同。」</note>
而其剛柔緩急，音聲不同，繫水土之風氣，故謂之風；好惡取舍，動靜亡常，
      <note>[二]師古曰：「好音呼到反。惡音一故反。」</note>
隨君上之情欲，故謂之俗。孔子曰：「移風易俗，莫善於樂。」
      <note>[三]師古曰：「孝經載孔子之言。」</note>
言聖王在上，統理人倫，必移其本，而易其末，此混同天下一之虖中和，然後王教成也。漢承百（年）〔王〕之末，
      <note>漢承百（年）〔王〕之末，　朱一新說汪本「年」作「王」，是。按景祐、殿本都作「王」。</note>
國土變改，民人遷徙，成帝時劉向略言其（域）〔地〕分，
      <note>成帝時劉向略言其（域）〔地〕分，　景祐、殿本都作「地」。</note>
丞相張禹使屬潁川朱贛條其風俗，猶未宣究，故輯而論之，
      <note>[四]師古曰：「輯與集同。」</note>
終其本末著於篇。</p>
   </div>
   <div>
      <p>秦地，於天官東井、輿鬼之分壄也。其界自弘農故關以西，京兆、扶風、馮翊、北地、上郡、西河、安定、天水、隴西，南有巴、蜀、廣漢、犍為、武都，西有金城、武威、張掖、酒泉、敦煌，又西南有牂柯、越巂、益州，皆宜屬焉。</p>
   </div>
   <div>
      <p>秦之先曰柏益，出自帝顓頊，堯時助禹治水，為舜朕虞，養育草木鳥獸，賜姓嬴氏，
      <note>[一]師古曰：「伯益一號伯翳，蓋翳益聲相近故也。」</note>
歷夏、殷為諸侯。至周有造父，
      <note>[二]師古曰：「造音（於）〔千〕到反。
            
         
         造音（於）〔千〕到反。　景祐、殿、局本都作「千」。
父讀曰甫。」</note>
善馭習馬，得華駵、綠耳之乘，
      <note>[三]師古曰：「華駵，言其色如華之赤也。綠耳，耳綠色。」</note>
幸於穆王，封於趙城，故更為趙氏。後有非子，為周孝王養馬汧、渭之間。孝王曰：「昔伯益知禽獸，子孫不絕。」乃封為附庸，邑之於秦，今隴西秦亭秦谷是也。至玄孫，氏為莊公，
      <note>[四]師古曰：「氏與是同，古通用字。」</note>
破西戎，有其地。子襄公時，幽王為犬戎所敗，平王東遷雒邑。襄公將兵救周有功，賜受支、酆之地，列為諸侯。
      <note>[五]師古曰：「支亦岐字。」</note>
後八世，穆公稱伯，以河為竟。
      <note>[六]師古曰：「伯讀曰霸。竟讀曰境，言其地界東至於河。」</note>
十餘世，孝公用商君，制轅田，
      <note>[七]張晏曰：「周制三年一易，以同美惡，商鞅始割列田地，開立阡陌，令民各有常制。」孟康曰：「三年爰土易居，古制也，末世侵廢。商鞅相秦，復立爰田，上田不易，中田一易，下田再易，爰自在其田，不復易居也。食貨志曰『自爰其處而已』是也。轅爰同。」</note>
開仟伯，
      <note>[八]師古曰：「南北曰仟，東西曰伯，皆謂開田之疆畝也。伯音莫白反。」</note>
東雄諸侯。子惠公初稱王，得上郡、西河。孫昭王開巴蜀，滅周，取九鼎。昭王曾孫政并六國，稱皇帝，負力怙威，燔書阬儒，自任私智。至子胡亥，天下畔之。</p>
   </div>
   <pb n="1642"/>
   <div>
      <p>故秦地於禹貢時跨雍、梁二州，詩風兼秦、豳兩國。昔后稷封厂來，
      <note>[一]師古曰：「厂來讀曰邰，今武功故城是也。」</note>
公劉處豳，
      <note>[二]師古曰：「即今豳州栒邑是。」</note>
大王徙支，
      <note>[三]師古曰：「今岐山縣是。」</note>
文王作酆，
      <note>[四]師古曰：「今長安西北界靈臺鄉豐水上是。」</note>
武王治鎬，
      <note>[五]師古曰：「今昆明池北鎬陂是。」</note>
其民有先王遺風，好稼穡，務本業，故豳詩言農桑衣食之本甚備。
      <note>[六]師古曰：「謂七月之詩。」</note>
有鄠、杜竹林，南山檀柘，號稱陸海，為九州膏腴。
      <note>[七]師古曰：「言其地高陸而饒物產，如海之無所不出，故云陸海。腹之下肥曰腴，故取諭云。」</note>
始皇之初，鄭國穿渠，引涇水溉田，
      <note>[八]師古曰：「鄭國，人姓名。事具在溝洫志。」</note>
沃野千里，
      <note>[九]師古曰：「沃即溉也，言千里之地皆得溉灌。」</note>
民以富饒。漢興，立都長安，徙齊諸田，楚昭、屈、景及諸功臣家於長陵。後世世徙吏二千石、高訾富人及豪桀并兼之家於諸陵。
      <note>[一０]師古曰：「訾讀與貲同。高訾，言多財也。」</note>
蓋亦以彊幹弱支，非獨為奉山園也。
      <note>[一一]如淳曰：「黃圖謂陵冢為山。」師古曰：「謂京師為幹，四方為支也。」</note>
是故五方雜厝，
      <note>[一二]晉灼曰：「厝，古錯（反）〔字〕。」
            
         
         厝，古錯（反）〔字〕。　景祐、殿本都作「字」。朱一新說作「字」是。
      </note>
風俗不純。其世家則好禮文，富人則商賈為利，豪桀則游俠通姦。瀕南山，
      <note>[一三]師古曰：「瀕猶邊。瀕音頻，又音賓。」</note>
近夏陽，
      <note>[一四]師古曰：「夏陽即河之西岸也。今在同州韓城縣界。」</note>
多阻險輕薄，易為盜賊，常為天下劇。又郡
</p>
   </div>
   <pb n="1643"/>
   <div>
      <p>
國輻湊，浮食者多，民去本就末，列侯貴人車服僭上，衆庶放效，羞不相及，
      <note>[一五]師古曰：「放，依也，音甫往反。」</note>
嫁娶尤崇侈靡，送死過度。</p>
   </div>
   <pb n="1644"/>
   <div>
      <p>天水、隴西，山多林木，民以板為室屋。及安定、北地、上郡、西河，皆迫近戎狄，修習戰備，高上氣力，以射獵為先。故秦詩曰「在其板屋」；
      <note>[一]師古曰：「小戎之詩也。言襄公出征，則婦人居板屋之中而念其君子。」</note>
又曰「王于興師，修我甲兵，與子偕行」。
      <note>[二]師古曰：「無衣之詩也。言於王之興師，則修我甲兵，而與子俱征伐也。」</note>
及車轔、四臷、小戎之篇，皆言車馬田狩之事。
      <note>[三]師古曰：「車轔、美秦仲大有車馬。其詩曰『有車轔轔，有馬白顛』。四臷，美襄公田狩也。其詩曰『四臷孔阜，六轡在手』，『輶車鸞鑣，載獫猲獢』。小戎，美襄公備兵甲，討西戎。其詩曰『小戎俴收，五楘良輈』，『文茵暢轂，駕我騏廾』，『龍盾之合，鋈以觼軜』。轔音隣。臷音耋。輶音猶，又音誘。獫音力贍反。獢音許昭反。俴音踐。楘音木。廾音雨注。鋈音沃。觼音玦。軜音納。」</note>
漢興，六郡良家子選給羽林、期門，
      <note>[四]如淳曰：「醫、商賈、百工不得豫也。」師古曰：「六郡謂隴西、天水、安定、北地、上郡，西河。羽林、期門，解在百官公卿表。」</note>
以材力為官，名將多出焉。孔子曰：「君子有勇而亡誼則為亂，小人有勇而亡誼則為盜。」
      <note>[五]師古曰：「論語載孔子對子路之言也。」</note>
故此數郡，民俗質木，不恥寇盜。
      <note>[六]師古曰：「質木者，無有文飾，如木石然。」</note>
      </p>
   </div>
   <div>
      <p>自武威以西，本匈奴昆邪王、休屠王地，
      <note>[一]師古曰：「昆音下門反。休音許虯反。屠音除。」</note>
武帝時攘之，
      <note>[二]師古曰：「攘，卻也，音人羊反。」</note>
初置四郡，以通西域，鬲絕
</p>
   </div>
   <pb n="1645"/>
   <div>
      <p>
南羌、匈奴。
      <note>[三]師古曰：「鬲與隔同。」</note>
其民或以關東下貧，或以報怨過當，
      <note>[四]師古曰：「過其本所殺。」</note>
或以誖逆亡道，家屬徙焉。
      <note>[五]師古曰：「誖，亂也，惑也，音布內反。」</note>
習俗頗殊，地廣民稀，水宜畜牧，
      <note>[六]師古曰：「，古草字。」</note>（古）〔故〕涼州之畜為天下饒。
      <note>（古）〔故〕涼州之畜為天下饒。　景祐、殿本都作「故」。朱一新說作「故」是。</note>
保邊塞，二千石治之，咸以兵馬為務；酒禮之會，上下通焉，吏民相親。是以其俗風雨時節，穀糴常賤，少盜賊，有和氣之應，賢於內郡。此政寬厚，吏不苛刻之所致也。</p>
   </div>
   <div>
      <p>巴、蜀、廣漢本南夷，秦并以為郡，土地肥美，有江水沃野，山林竹木疏食果實之饒。
      <note>[一]師古曰：「疏菜也。」</note>
南賈滇、僰僮，
      <note>[二]師古曰：「言滇、僰之地多出僮隸也。滇音顛。僰音蒲北反。」</note>
西近邛、莋馬旄牛。
      <note>[三]師古曰：「言邛、莋之地出馬及旄牛。莋音材各反。」</note>
民食稻魚，亡凶年憂，俗不愁苦，而輕易淫泆，柔弱褊。
      <note>[四]師古曰：「言其材質不彊，而心忿陿。」</note>
景、武間，文翁為蜀守，教民讀書法令，未能篤信道德，反以好文刺譏，貴慕權勢。及司馬相如游宦京師諸侯，以文辭顯於世，鄉黨慕循其迹。後有王襃、嚴遵、揚雄之徒，
      <note>[五]師古曰：「遵即嚴君平。」</note>
文章冠天下。繇文翁倡其教，相如為之師，
      <note>[六]師古曰：「繇讀與由同。倡，始也，音充向反。」</note>
故孔子曰：「有教亡類。」
      <note>[七]師古曰：「論語載孔子之言。言人之性術在所教耳，無種類。」</note>
      </p>
   </div>
   <pb n="1646"/>
   <div>
      <p>武都地雜氐、羌，及犍為、牂柯、越巂，皆西南外夷，武帝初開置。民俗略與巴、蜀同，而武都近天水，俗頗似焉。</p>
   </div>
   <div>
      <p>故秦地天下三分之一，而人衆不過什三，然量其富居什六。（秦豳）吳札觀樂，為之歌秦，
      <note>（秦豳）吳札觀樂，為之歌秦，　王念孫說「秦豳」二字衍。</note>
      
         <note>[一]師古曰：「札，吳王壽夢子也，來聘魯而請觀周樂。事見左氏傳襄二十九年。」</note>
曰：「此之謂夏聲。
      <note>[二]師古曰：「夏，中國。」</note>
夫能夏則大，大之至也，其周舊乎？」</p>
   </div>
   <div>
      <p>自井十度至柳三度，謂之鶉首之次，秦之分也。</p>
   </div>
   <div>
      <p>魏地，觜觿、參之分野也。
      <note>[一]師古曰：「觿音弋隨反。」</note>
其界自高陵以東，盡河東、河內，南有陳留及汝南之召陵、
</p>
   </div>
   <pb n="1647"/>
   <div>
      <p>
隱彊、新汲、西華、長平，
      <note>[二]師古曰：「召讀曰邵。隱音於靳反，又音殷。」</note>
潁川之舞陽、郾、許、傿陵，
      <note>[三]師古曰：「郾音一扇反。傿音偃。」</note>
河南之開封、中牟、陽武、酸、卷，
      <note>[四]師古曰：「卷音去權反。」</note>
皆魏分也。</p>
   </div>
   <div>
      <p>河內本殷之舊都，周既滅殷，分其畿內為三國，詩風邶、庸、衞國是也。
      <note>[一]師古曰：「自紂城而北謂之邶，南謂之庸，東謂之衞。邶音步內反，字或作鄁。庸字或作鄘。」</note>
鄁，以封紂子武庚；庸，管叔尹之；衞，蔡叔尹之：以監殷民，謂之三監。
      <note>[二]師古曰：「武庚即祿父也。尹，主也。管叔、蔡叔皆武王之弟。」</note>
故書序曰「武王崩，三監畔」，
      <note>[三]師古曰：「周書大誥之序。」</note>
周公誅之，盡以其地封弟康叔，號曰孟侯，
      <note>[四]師古曰：「康叔亦武王弟也。孟，長也。言為諸侯之長。」</note>
以夾輔周室；遷邶、庸之民于雒邑，故邶、庸、衞三國之詩相與同風。邶詩曰「在浚之下」，
      <note>[五]師古曰：「凱風之詩也。浚，衞邑也，音峻。」</note>
庸曰「在浚之郊」；
      <note>[六]師古曰：「干旄之詩。」</note>
邶又曰「亦流于淇」，
      <note>[七]師古曰：「泉水之詩。」</note>
「河水洋洋」，
      <note>[八]師古曰：「今邶詩無此句。」</note>
庸曰「送我淇上」，
      <note>[九]師古曰：「桑中之詩。淇上，淇水之上。」</note>
「在彼中河」，
      <note>[一０]師古曰：「柏舟之詩也。中河，河中也。」</note>
衞曰「瞻彼淇奧」，
      <note>[一一]師古曰：「淇奧之詩也。奧，水隈也，音於六反。」</note>
「河水洋洋」。
      <note>[一二]師古曰：「碩人之詩也。洋洋，盛大也，音羊，又音翔。」</note>
故吳公子札聘魯觀周樂，聞邶、庸、衞之歌，曰：「美哉淵乎！吾聞康叔之德如是，是其衞風乎？」至十六世，懿公亡道，為狄所滅。齊桓公帥諸侯伐狄，而更封衞於河南曹、楚丘，是為文公。
      <note>[一三]師古曰：「曹及楚丘，二邑名。」</note>
而河內殷虛，更屬于晉。
      <note>[一四]師古曰：「殷虛，汲郡朝歌縣也。虛讀曰墟。」</note>
康叔之風既歇，而紂之化猶存，故俗剛彊，多豪桀侵奪，薄恩禮，好生分。
      <note>[一五]師古曰：「生分，謂父母在而昆弟不同財產。」</note>
      </p>
   </div>
   <pb n="1648"/>
   <div>
      <p>河東土地平易，有鹽鐵之饒，本唐堯所居，詩風唐、魏之國也。周武王子唐叔在母未生，
      <note>[一]師古曰：「謂懷孕時。」</note>
武王夢帝謂己
      <note>[二]師古曰：「帝，天也。」</note>
曰：「余名而子曰虞，將與之唐，屬之參。」
      <note>[三]師古曰：「屬音之欲反。參音所林反。」</note>
及生，名之曰虞。至
</p>
   </div>
   <pb n="1649"/>
   <div>
      <p>
成王滅唐，而封叔虞。唐有晉水，及叔虞子爕為晉侯云，故參為晉星。其民有先王遺教，君子深思，小人儉陋。故唐詩蟋蟀、山樞、葛生之篇曰「今我不樂，日月其邁」；
      <note>[四]師古曰：「蟋蟀之詩也。邁，行也。言日月行往，將老而死也。蟋音悉。蟀音率。」</note>
「宛其死矣，它人是媮」；
      <note>[五]師古曰：「山有樞之詩也。媮，樂也。言己儉吝，死亡之後當為它人所樂也。媮音愉，又音偷。樞音甌。」</note>
「百歲之後，歸于其居」。
      <note>[六]師古曰：「葛生之詩也。居謂墳墓也。言死當歸于墳墓，不能復為樂也。」</note>
皆思奢儉之中，念死生之慮。
      <note>[七]師古曰：「中音竹仲反。」</note>
吳札聞唐之歌，曰：「思深哉！其有陶唐氏之遺民乎？」</p>
   </div>
   <div>
      <p>魏國，亦姬姓也，在晉之南河曲，故其詩曰「彼汾一曲」；
      <note>[一]師古曰：「汾沮洳之詩。沮音子豫反。洳音人豫反。」</note>
「寘諸河之側」。
      <note>[二]師古曰：「伐檀之詩。寘，置也，音之豉反。」</note>
自唐叔十六世至獻公，滅魏以封大夫畢萬，
      <note>[三]師古曰：「畢萬，畢公高之後，魏犨祖父。」</note>
滅耿以封大夫趙夙，
      <note>[四]師古曰：「趙夙，趙衰之兄。」</note>
及大夫韓武子食采於韓原，
      <note>[五]師古曰：「韓武子，韓厥之曾祖也，本與周同姓，食采於韓，更為韓氏。此說依史記，而與釋春秋傳者不同。」</note>
晉於是始大。至於文公，伯諸侯，尊周室，
      <note>[六]師古曰：「伯讀曰霸。」</note>
始有河內之土。
      <note>[七]師古曰：「左氏傳所謂『始啟南陽』者。」</note>
吳札聞魏之歌，曰：「美哉渢渢乎！
      <note>[八]師古曰：「渢渢，浮貌也。言其中庸，可與為善，可與為惡也。渢音馮。」</note>
以德輔此，則明主也。」文公後十六世為韓、魏、趙所滅，三家皆自立為諸侯，是為三晉。趙與秦同祖，韓、趙皆姬姓也。自畢萬後十世稱侯，至孫稱王，徙都大梁，故
</p>
   </div>
   <pb n="1650"/>
   <div>
      <p>
魏一號為梁，七世為秦所滅。</p>
   </div>
   <div>
      <p>周地，柳、七星、張之分野也。今之河南雒陽、穀成、平陰、偃師、鞏、緱氏，是其分也。</p>
   </div>
   <div>
      <p>昔周公營雒邑，以為在于土中，諸侯蕃屏四方，
      <note>[一]師古曰：「言雒陽四面皆有諸侯為蕃屏。」</note>
故立京師。至幽王淫襃姒，以滅宗周，子平王東居雒邑。其後五伯更帥諸侯以尊周室，
      <note>[二]師古曰：「伯讀曰霸。解在刑法志。更，互也，音工衡反。」</note>
故周於三代最為長久。八百餘年至於赧王，乃為秦所兼。初雒邑與宗周通封畿，
      <note>[三]韋昭曰：「通在二封之地，共千里也。」師古曰：「宗周，鎬京也，方八百里，八八六十四，為方百里者六十四也。雒邑，成周也，方六百里，六六三十六，為方百里者三十六。（三）〔二〕都得百里者〔百〕，方千里也。
            
         
         （三）〔二〕都得百里者〔百〕，方千里也。　朱一新說「三都」當作「二都」，謂宗周及雒邑
也。「者」下當有「百」字。按景祐、殿本都作「二都」，「者」下都有「百」字。
故詩云『邦畿千里』。」</note>
東西長而南北短，短長相覆為千里。至襄王以河內賜晉文公，又為諸侯所侵，故其分墬小。
      <note>[四]師古曰：「墬，古地字。」</note>
      </p>
   </div>
   <pb n="1651"/>
   <div>
      <p>周人之失，巧偽趨利，貴財賤義，高富下貧，憙為商賈，不好仕宦。
      <note>[一]師古曰：「憙音許吏反。」</note>
      </p>
   </div>
   <div>
      <p>自柳三度至張十二度，謂之鶉火之次，周之分也。</p>
   </div>
   <div>
      <p>韓地，角、亢、氐之分野也。韓分晉得南陽郡及潁川之父城、定陵、襄城、潁陽、潁陰、長社、陽翟、郟，
      <note>[一]師古曰：「郟音工洽反，即今郟城縣是也。」</note>
東接汝南，西接弘農得新安、宜陽，皆韓分也。及詩風陳、鄭之國，與韓同星分焉。</p>
   </div>
   <div>
      <p>鄭國，今河南之新鄭，本高辛氏火正祝融之虛也。
      <note>[一]師古曰：「虛讀曰墟。後皆類此。」</note>
及成皋、滎陽，潁川之崇高、陽城，皆鄭分也。本周宣王弟友為周司徒，食采於宗周畿內，是為鄭。
      <note>[二]師古曰：「即今之華陰鄭縣。」</note>鄭桓公問於史伯曰：「王
</p>
   </div>
   <pb n="1652"/>
   <div>
      <p>
室多故，何所可以逃死？」史伯曰：「四方之國，非王母弟甥舅則夷狄，不可入也，其濟、洛、河、潁之間乎！
      <note>[三]師古曰：「濟音子禮反。」</note>
子男之國，虢、會為大，
      <note>[四]師古曰：「會讀曰鄶，字或作檜。檜國在豫州外方之北，滎播之南，溱、洧之間，妘姓之國。」</note>
恃勢與險，崈侈貪冒，
      <note>[五]師古曰：「冒，蒙也，蔽於義理。」</note>
君若寄帑與賄，周亂而敝，必將背君；
      <note>[六]師古曰：「帑讀與孥同，謂妻子也。」</note>
君以成周之衆，奉辭伐罪，亡不克矣。」公曰：「南方不可乎？」對曰：「夫楚，重黎之後也，黎為高辛氏火正，昭顯天地，以生柔嘉之材。姜、嬴、荊、羋，實與諸姬代相干也。
      <note>[七]師古曰：「代，遞也。干，犯也。」</note>
姜，伯夷之後也；嬴，伯益之後也。伯夷能禮於神以佐堯，伯益能儀百物以佐舜，
      <note>[八]師古曰：「儀與宜同。宜，安也。」</note>
其後皆不失祠，而未有興者，周衰將起，不可偪也。」桓公從其言，乃東寄帑與賄，虢、會受之。後三年，幽王敗，（威）〔桓〕公死，
      <note>（威）〔桓〕公死，　景祐、殿本都作「桓」。</note>
其子武公與平王東遷，卒定虢、會之地，右雒左（沛）〔泲〕，
      <note>右雒左（沛）〔泲〕，　朱一新說「沛」當作「泲」。按景祐、殿本都作「泲」。</note>
食溱、洧焉。
      <note>[九]師古曰：「溱、洧，二水也。溱音臻。洧音鮪。」</note>
土陿而險，山居谷汲，男女亟聚會，
      <note>[一０]師古曰：「亟，屢也，音丘吏反。」</note>
故其俗淫。鄭詩曰：「出其東門，有女如雲。」
      <note>[一一]師古曰：「出其東門之詩。東門，鄭之東門也。如雲，言其衆多而往來不定。」</note>
又曰：「溱與洧方灌灌兮，士與女方秉菅兮。」「恂盱且樂，惟士與女，伊其相謔。」
      <note>[一二]師古曰：「溱洧之詩也。灌灌，水流盛也。菅，蘭也。恂，信也。盱，大也。伊，惟也。謔，戲言也。謂仲春之月，二水流盛，而士與女執芳草於其間，以相贈遺，信大樂矣，惟以戲謔也。灌音胡貫反。菅音姦。」</note>
此其風也。吳札聞鄭之歌，曰：「美哉！其細已甚，民弗堪也。是其先亡乎？」
      <note>[一三]臣瓚曰：「謂音聲細弱也，此衰弱之徵。」</note>
自武公後二十三世，為韓所滅。</p>
   </div>
   <pb n="1653"/>
   <div>
      <p>陳國，今淮陽之地。陳本太昊之虛，周武王封舜後媯滿於陳，是為胡公，妻以元女大姬。婦人尊貴，好祭祀，用史巫，故其俗巫鬼。陳詩曰：「坎其擊鼓，宛丘之下，亡冬亡夏，值其鷺羽。」
      <note>[一]師古曰：「宛丘之詩也。坎坎，擊鼓聲。四方高，中央下，曰宛丘。值，立也。鷺鳥之羽以為翿，立之而舞，以事神
也。無冬無夏，言其恆也。」</note>
又曰：「東門之枌，宛丘之栩，子仲之子，婆娑其下。」
      <note>[二]師古曰：「東門之枌之詩也。東門，陳國之東門也。枌，白榆也。栩，杼也。子仲，陳大夫之氏也。婆娑。舞貌也。亦言於枌栩之下歌舞以娛神也。枌音扶云反。栩音許羽反。杼音神汝反。」</note>
此其風也。吳札聞陳之歌，曰：「國亡主，其能久乎！」
      <note>[三]師古曰：「言政由婦人，不以君為主也。」</note>
自胡公後二十三世為楚所滅。陳雖屬楚，於天文自若其故。</p>
   </div>
   <pb n="1654"/>
   <div>
      <p>潁川、南陽，本夏禹之國。夏人上忠，其敝鄙朴。韓自武子後七世稱侯，六世稱王，五世而為秦所滅。秦既滅韓，徙天下不軌之民於南陽，
      <note>[一]師古曰：「不軌，不循法度者。」</note>
故其俗夸奢，上氣力，好商賈漁獵，藏匿難制御也。宛，西通武關，東受江、淮，一都之會也。宣帝時，鄭弘、召信臣為南陽太守，
      <note>[二]師古曰：「召讀曰邵。」</note>
治皆見紀。信臣勸民農桑，去末歸本，郡以殷富。潁川，韓都。士有申子、韓非，刻害餘烈，
      <note>[三]師古曰：「申子，申不害也。烈，業也。」</note>
高（士）〔仕〕宦，
      <note>高（士）〔仕〕宦，　景祐、殿本都作「仕」。錢大昭說作「仕」是。</note>
好文法，民以貪遴爭訟生分為失。
      <note>[四]師古曰：「遴與吝同。」</note>
韓延壽為太守，先之以敬讓；黃霸繼之，教化大行，獄或八年亡重罪囚。南陽好商賈，召父富以本業；
      <note>[五]師古曰：「召父，謂召信臣也。勸其務農以致富。」</note>
潁川好爭訟分異，黃、韓化以篤厚。「君子之德風也，小人之德草也」，信矣。
      <note>[六]師古曰：「論語載孔子之言也。曰『君子之德風，小人之德草也，草上之風必偃』。言從教而化。」</note>
      </p>
   </div>
   <pb n="1655"/>
   <div>
      <p>自東井六度至亢六度，謂之壽星之次，鄭之分野，與韓同分。</p>
   </div>
   <div>
      <p>趙地，昴、畢之分壄。趙分晉，得趙國。北有信都、真定、常山、中山，又得涿郡之高陽、鄚、州鄉；
      <note>[一]師古曰：「鄚音莫。」</note>
東有廣平、鉅鹿、清河、河間，又得渤海郡之東平舒、中邑、文安、束州、成平、章武，河以北也；南至浮水、繁陽、內黃、斥丘；西有太原、定襄、雲中、五原、上黨。上黨，本韓之別郡也，遠韓近趙，後卒降趙，皆趙分也。</p>
   </div>
   <div>
      <p>自趙夙後九世稱侯，四世敬侯徙都邯鄲，至曾孫武靈王稱王，五世為秦所滅。</p>
   </div>
   <div>
      <p>趙、中山地薄人衆，猶有沙丘紂淫亂餘民。
      <note>[一]晉灼曰：「言地薄人衆，猶復有沙丘紂淫地餘民，通係之於淫風而言之也，不說沙丘在中山也。」</note>
丈夫相聚游戲，悲歌忼慨，起則椎剽掘冢，
      <note>[二]師古曰：「椎殺人而剽劫之也。椎音直追反，其字從木。剽音頻妙反。掘冢，發冢也。」</note>
作姦巧，多弄物，為倡優。女子彈弦跕躧，游媚富貴，徧諸侯之後宮。
      <note>[三]如淳曰：「跕音蹀足之蹀。躧音屣。」臣瓚曰：「躡跟為跕，拄指為躧。」師古曰：「跕音它頰反。躧字與屣同。屣謂小履之無跟者也。跕謂輕躡之也。」</note>
      </p>
   </div>
   <pb n="1656"/>
   <div>
      <p>邯鄲北通燕、涿，南有鄭、衞，漳、河之間一都會也。其土廣俗雜，大率精急，高氣勢，輕為姦。</p>
   </div>
   <div>
      <p>太原、上黨又多晉公族子孫，以詐力相傾，矜夸功名，報仇過直，
      <note>[一]師古曰：「直，亦當也。」</note>
嫁取送死奢靡。
      <note>[二]師古曰：「取讀曰娶。其下並同。」</note>
漢興，號為難治，常擇嚴猛之將，或任殺伐為威。父兄被誅，子弟怨憤，至告訐刺史二千石，
      <note>[三]師古曰：「訐，面相斥罪也，音居列反，又音居謁反。」</note>
或報殺其親屬。</p>
   </div>
   <div>
      <p>鍾、代、石、北，迫近胡寇，
      <note>[一]如淳曰：「鍾，所在未聞。石，山險之限，在上曲陽。」</note>
民俗懻忮，
      <note>[二]臣瓚曰：「懻音冀，今北土名彊直為懻中。」師古曰：「懻，堅也。忮，恨也，音章豉反。」</note>
好氣為姦，不事農商，自全晉時，已患其剽悍，
      <note>[三]師古曰：「剽，急也，輕也。悍，勇也。剽音頻妙反，又音疋妙反。悍音胡旦反。」</note>
而武靈王又益厲之。故冀州之部，盜賊常為它州劇。</p>
   </div>
   <div>
      <p>定襄、雲中、五原，本戎狄地，頗有趙、齊、衞、楚之徙。
      <note>[一]師古曰：「言四國之人被遷徙來居之。」</note>
其民鄙朴，少禮文，好射獵。雁門亦同俗，於天文別屬燕。</p>
   </div>
   <div>
      <p>燕地，尾、箕分壄也。武王定殷，封召公於燕，其後三十六世與六國俱稱王。東有漁陽、右北平、遼西，遼東，西有上谷、代郡、雁門，南得涿郡之易、容城、范陽、北新城、故安、涿縣、良鄉、新昌，及勃海之安次，皆燕分也。樂浪、玄菟，亦宜屬焉。</p>
   </div>
   <div>
      <p>燕稱王十世，秦欲滅六國，燕王太子丹遣勇士荊軻西刺秦王，不成而誅，秦遂舉兵滅燕。</p>
   </div>
   <div>
      <p>薊，南通齊、趙，勃、碣之間一都會也。
      <note>[一]師古曰：「薊縣，燕之所都也。勃，勃海也。碣，碣石也。」</note>
初太子丹賓養勇士，不愛後宮美女，民化以為俗，至今猶然。賓客相過，以婦侍宿，嫁取之夕，男女無別，反以為榮。後稍頗止，然終未改。其俗愚悍少慮，輕薄無威，亦有所長，敢於急人，
      <note>[二]如淳曰：「赴人之急，果於赴難也。」</note>
燕丹遺風也。</p>
   </div>
   <div>
      <p>上谷至遼東，地廣民希，數被胡寇，俗與趙、代相類，有魚鹽棗栗之饒。北隙烏丸、夫餘，
      <note>[一]如淳曰：「有怨隙也。或曰，隙，際也。」師古曰：「訓際是也。烏丸，本東胡也，為冒頓所滅，餘類保烏丸山，因以為
號。夫餘在長城之北，去玄菟千里。夫讀曰扶。」</note>東賈真番之利。</p>
   </div>
   <pb n="1658"/>
   <div>
      <p>玄菟、樂浪，武帝時置，皆朝鮮、濊貉、句驪蠻夷。
      <note>[一]師古曰：「濊音穢，字或作薉，其音同。」</note>
殷道衰，箕子去之朝鮮，
      <note>[二]師古曰：「史記云『武王伐紂，封箕子於朝鮮』，與此不同。」</note>
教其民以禮義，田蠶織作。樂浪朝鮮民犯禁八條：
      <note>[三]師古曰：「八條不具見。」</note>
相殺以當時償殺；相傷以穀償；相盜者男沒入為其家奴，女子為婢，欲自贖者，人五十萬。雖免為民，俗猶羞之，嫁取無所讎，
      <note>[四]師古曰：「讎，匹也。一曰，讎讀曰售。」</note>
是以其民終不相盜，無門戶之閉，婦人貞信不淫辟。
      <note>[五]師古曰：「辟讀曰僻。」</note>
其田民飲食以籩豆，
      <note>[六]師古曰：「以竹曰籩，以木曰豆，若今之檠也。檠音其敬反。」</note>
都邑頗放效吏及內郡賈人，往往以杯器食。
      <note>[七]師古曰：「都邑之人頗用杯器者，效吏及賈人也。放音甫往反。」</note>
郡初取吏於遼東，吏見民無閉臧，及賈人往者，夜則為盜，俗稍益薄。今於犯禁穴帚多，至六十餘條。可貴哉，仁賢之化也！然東夷天性柔順，異於三方之外，
      <note>[八]師古曰：「三方，謂南、西、北也。」</note>
故孔子悼道不行，設浮於海，欲居九夷，有以也夫！
      <note>[九]師古曰：「論語稱孔子曰：『道不行，乘桴浮於海，從我者其由也歟！』言欲乘桴筏而適東夷，以其國有仁賢之化，可以行道也。桴音孚。筏音伐。」
            
         
         有以也夫！（九）　注[九]原在「也」字下。劉攽說「夫」字宜屬上句。
      </note>
樂浪海中有倭人，分為百餘國，以歲時來獻見云。
      <note>[一０]如淳曰：「如墨委面，在帶方東南萬里。」臣瓚曰：「倭是國名，不謂用墨，故謂之委也。」師古曰：「如淳云『如墨委面』，蓋音委字耳，此音非也。倭音一戈反，今猶有倭國。魏略云倭在帶方東南大海中，依山島為國，度海千里，復有國，皆倭種。」</note>
      </p>
   </div>
   <pb n="1659"/>
   <div>
      <p>自危四度至斗六度，謂之析木之次，燕之分也。</p>
   </div>
   <div>
      <p>齊地，虛、危之分壄也。東有甾川、東萊、琅邪、高密、膠東，南有泰山、城陽，北有千乘，清河以南，勃海之高樂、高城、重合、陽信，西有濟南、平原，皆齊分也。</p>
   </div>
   <div>
      <p>少昊之世有爽鳩氏，虞、夏時有季崱，
      <note>[一]師古曰：「崱音仕力反。」</note>
湯時有逢公柏陵，殷末有薄姑氏，皆為諸侯，國此地。至周成王時，薄姑氏與四國共作亂，成王滅之，以封師尚父，是為太公。
      <note>[二]師古曰：「武王封太公於齊，初未得爽鳩之地，成王以益之也。」</note>
詩風齊國是也。臨甾名營丘，故齊詩曰：「子之營兮，遭我虖嶩之間兮。」
      <note>[三]師古曰：「齊國風營詩之辭也。毛詩作還，齊詩作營。之，往也。嶩，山名也，字或作山丑山，亦作山夔，音皆乃高反。言往適營丘而相逢於嶩山也。」</note>
又曰：「竢我於著乎而。」
      <note>[四]師古曰：「齊國風著詩之辭也。著，地名，即濟南郡著縣也。乎而，語助也。一曰，門屏之間曰著，音直庶反。」</note>
此亦其舒緩之體也。吳札聞齊之歌，曰：「泱泱乎，大風也哉！
      <note>[五]師古曰：「泱泱，弘大之意也，音烏郎反。」</note>
其太公乎？國未可量也。」</p>
   </div>
   <pb n="1660"/>
   <div>
      <p>古有分土，亡分民。
      <note>[一]師古曰：「有分土者，謂立封疆也。無分民者，謂通往來不常厥居也。」</note>
太公以齊地負海舄鹵，少五穀而人民寡，
      <note>[二]師古曰：「舄鹵，解在食貨志。」</note>
乃勸以女工之業，通魚鹽之利，而人物輻湊。後十四世，桓公用管仲，設輕重以富國，
      <note>[三]師古曰：「解在食貨志。」</note>
合諸侯成伯功，
      <note>[四]師古曰：「伯讀曰霸。」</note>
身在陪臣而取三歸。
      <note>[五]師古曰：「三歸，三姓之女。」</note>
故其俗彌侈，織作冰紈綺繡純麗之物，
      <note>[六]如淳曰：「紈，白熟也。純，緣也，謂絛組之屬也。麗，好也。」臣瓚曰：「冰紈，紈細密堅如冰者也。純麗，溫純美麗之物也。」師古曰：「如說非也。冰，謂布帛之細，其色鮮絜如冰者也。紈，素也。綺，文繒也，即今之所謂細綾也。
純，精好也。麗，華靡也。紈音丸。純音淳。」</note>
號為冠帶衣履天下。
      <note>[七]師古曰：「言天下之人冠帶衣履，皆仰齊地。」</note>
      </p>
   </div>
   <pb n="1661"/>
   <div>
      <p>初太公治齊，修道術，尊賢智，賞有功，故至今其土多好經術，矜功名，舒緩闊達而足智。其失夸奢朋黨，言與行繆，虛詐不情，
      <note>[一]師古曰：「不可得其情。」</note>
急之則離散，緩之則放縱。始桓公兄襄公淫亂，姑姊妹不嫁，於是令國中民家長女不得嫁，名曰「巫兒」，為家主祠，嫁者不利其家，民至今以為俗。痛乎，道民之道，可不慎哉！
      <note>[二]師古曰：「上道讀曰導。」</note>
      </p>
   </div>
   <div>
      <p>昔太公始封，周公問「何以治齊？」太公曰：「舉賢而上功。」周公曰：「後世必有篡殺之臣。」其後二十九世為彊臣田和所滅，而和自立為齊侯。初，和之先陳公子完有罪來奔齊，
      <note>[一]師古曰：「公子完，陳厲公之子也。左氏傳魯莊二十二年『陳人殺其太子禦寇，公子完與顓孫奔齊』，蓋禦寇之黨也。」</note>
齊桓公以為大夫，更稱田氏。九世至和而篡齊，至孫威王稱王，五世為秦所滅。</p>
   </div>
   <div>
      <p>臨甾，海、岱之間一都會也，其中具五民云。
      <note>[一]服虔曰：「士、農、商、工、賈也。」如淳曰：「遊子樂其俗，不復歸，故有五方之民也。」師古曰：「如說是。」</note>
      </p>
   </div>
   <div>
      <p>魯地，奎、婁之分壄也。東至東海，南有泗水，至淮，得臨淮之下相、睢陵、僮、取慮，皆魯分也。
      <note>[一]師古曰：「睢音雖。取音趣，又音秋。慮音閭。」</note>
      </p>
   </div>
   <div>
      <p>周興，以少昊之虛曲阜封周公子伯禽為魯侯，
      <note>[一]師古曰：「少昊，金天氏之（地）〔帝〕。」
            
         
         金天氏之（地）〔帝〕。　景祐、殿本都作「帝」。
      </note>
以為周公主。
      <note>[二]師古曰：「主周公之祭祀。」</note>
其民有聖人之教化，故孔子曰「齊一變至於魯，魯一變至於道」，言近正也。
      <note>[三]師古曰：「魯庶幾至道，齊人不如魯也。」</note>
瀕洙泗之水，
      <note>[四]師古曰：「言所居皆邊於一水也。瀕音頻，又音賓。」</note>
其民涉度，幼者扶老而代其任。
      <note>[五]師古曰：「任，負戴也。」</note>
俗既益薄，長老不自安，與幼少相讓，故曰：「魯道衰，洙泗之間齗齗如也。」
      <note>[六]師古曰：「齗齗，分辨之意也，音牛斤反。」</note>
孔子閔王道將廢，乃修六經，以述唐虞三代之道，弟子受業而通者七十有七人。是以其民好學，上禮義，重廉恥。周公始封，太公問「何以治魯？」周公曰：「尊尊而親親。」太公曰：「後世穴帚弱矣。」
      <note>[七]師古曰：「言漸微弱也。」</note>
故魯自文公以後，祿去公室，政在大夫，季氏逐昭公，陵夷微弱，三十四世而為楚所滅。然本大國，故自為分壄。</p>
   </div>
   <pb n="1663"/>
   <div>
      <p>今去聖久遠，周公遺化銷微，孔氏庠序衰壞。地陿民衆，頗有桑麻之業，亡林澤之饒。俗儉嗇愛財，趨商賈，好訾毀，多巧偽，
      <note>[一]師古曰：「以言相毀曰訾。訾音子爾反。」</note>
喪祭之禮文備實寡，然其好學猶愈於它俗。
      <note>[二]師古曰：「愈，勝也。」</note>
      </p>
   </div>
   <div>
      <p>漢興以來，魯東海多至卿相。東平、須昌、壽良，皆在濟東，屬魯，非宋地也，當考。
      <note>[一]師古曰：「當考者，言當更考覈之，其事未審。」</note>
      </p>
   </div>
   <div>
      <p>宋地，房、心之分壄也。今之沛、梁、楚、山陽、濟陰、東平及東郡之須昌、壽張，皆宋分也。</p>
   </div>
   <div>
      <p>周封微子於宋，今之睢陽是也，本陶唐氏火正閼伯之虛也。濟陰定陶，詩風曹國也。武王封弟叔振鐸於曹，其後稍大，得山陽、陳留，二十餘世為宋所滅。</p>
   </div>
   <pb n="1664"/>
   <div>
      <p>昔堯作游成陽，
      <note>[一]如淳曰：「作，起也。成陽在定陶，今有堯冢靈臺。」師古曰：「作游者，言為宮室遊止之處也。」</note>
舜漁靁澤，
      <note>[二]師古曰：「漁，捕魚也。靁，古雷字。」</note>
湯止于亳，故其民猶有先王遺風，重厚多君子，好稼穡，惡衣食，以致畜藏。
      <note>[三]師古曰：「畜讀曰蓄。」</note>
      </p>
   </div>
   <div>
      <p>宋自微子二十餘世，至景公滅曹，滅曹後五世亦為齊、楚、魏所滅，參分其地。魏得其梁、陳留，齊得其濟陰、東平，楚得其沛。故今之楚彭城，本宋也，春秋經曰「圍宋彭城」。宋雖滅，本大國，故自為分野。</p>
   </div>
   <div>
      <p>沛楚之失，急疾顓己，地薄民貧，
      <note>[一]師古曰：「顓與專同。急疾顓己，言性褊狹而自用。」</note>
而山陽好為姦盜。</p>
   </div>
   <div>
      <p>衞地，營室、東壁之分壄也。今之東郡及魏郡黎陽，河內之野王、朝歌，皆衞分也。</p>
   </div>
   <div>
      <p>衞本國既為狄所滅，
      <note>[一]師古曰：「衞懿公為狄人所滅，事在春秋閔公二年。」</note>
文公徙封楚丘，三十餘年，子成公徙於帝丘。故春秋經曰「衞興巳于帝丘」，
      <note>[二]師古曰：「興巳，古遷字。」</note>
今之濮陽是也。本顓頊之虛，故謂之帝丘。夏后之世，昆吾氏居之。成公後十餘世，為韓、魏所侵，盡亡其旁邑，獨有濮陽。後秦滅濮陽，置東郡，徙之於野王。始皇
</p>
   </div>
   <pb n="1665"/>
   <div>
      <p>
既并天下，猶獨置衞君，二世時乃廢為庶人。凡四十世，九百年，最後絕，故獨為分野。</p>
   </div>
   <div>
      <p>衞地有桑間濮上之阻，
      <note>[一]師古曰：「阻者，言其隱得肆淫僻之情也。」</note>
男女亦亟聚會，聲色生焉，
      <note>[二]師古曰：「亟，屢也，音丘吏反。」</note>
故俗稱鄭衞之音。周末有子路、夏育，民人慕之，
      <note>[三]師古曰：「子路，孔子弟子仲由也，性好勇。夏育亦古之壯士。皆衞人。」</note>
故其俗剛武，上氣力。漢興，二千石治者亦以殺戮為威。宣帝時韓延壽為東郡太守，承聖恩，崇禮義，尊諫爭，至今東郡號善為吏，延壽之化也。其失頗奢靡，嫁取送死過度，而野王好氣任俠，有濮上風。</p>
   </div>
   <div>
      <p>楚地，翼、軫之分壄也。今之南郡、江夏、零陵、桂陽、武陵、長沙及漢中、汝南郡，盡楚分也。</p>
   </div>
   <div>
      <p>周成王時，封文、武先師鬻熊之曾孫熊繹於荊蠻，為楚子，居丹陽。後十餘世至熊達，是為武王，穴以彊大。
      <note>[一]師古曰：「穴，漸也。」</note>
後五世至嚴王，總帥諸侯，觀兵周室，并吞江、漢之間，內滅陳、魯
</p>
   </div>
   <pb n="1666"/>
   <div>
      <p>
之國。後十餘世，頃襄王東徙于陳。</p>
   </div>
   <div>
      <p>楚有江漢川澤山林之饒；江南地廣，或火耕水耨。民食魚稻，以漁獵山伐為業，
      <note>[一]師古曰：「山伐，謂伐山取竹木。」</note>
果蓏蠃蛤，食物常足。
      <note>[二]師古曰：「蠃音來戈反。蛤音閤，似虫奉而圜。」</note>
故啙窳媮生，而亡積聚，
      <note>[三]應劭曰：「啙，弱也。言風俗朝夕取給媮生而已，無長久之慮也。」如淳曰：「啙或作鮆，音紫。窳音庾。」晉灼曰：「啙，病也。窳，惰也。」師古曰：「諸家之說皆非也。啙，短也。窳，弱也。言短力弱材不能勤作，故朝夕取給而無儲偫也。如音是也。」</note>
飲食還給，不憂凍餓，
      <note>[四]師古曰：「還，及也，言常相及而給足也。」</note>
亦亡千金之家。信巫鬼，重淫祀。而漢中淫失枝柱，與巴蜀同俗。
      <note>[五]師古曰：「失讀曰泆。柱音竹甫反。枝柱，言意相節卻，不順從也。」</note>
汝南之別，皆急疾有氣勢。江陵，故郢都，西通巫、巴，東有雲夢之饒，亦一都會也。</p>
   </div>
   <div>
      <p>吳地，斗分壄也。今之會稽、九江、丹陽、豫章、廬江、廣陵、六安、臨淮郡，盡吳分也。</p>
   </div>
   <pb n="1667"/>
   <div>
      <p>殷道既衰，周大王亶父興支梁之地，長子大伯，次曰仲雍，少曰公季。公季有聖子昌，大王欲傳國焉。大伯、仲雍辭行采藥，遂奔荊蠻。公季嗣位，至昌為西伯，受命而王。故孔子美而稱曰：「大伯，可謂至惪也已矣！三以天下讓，民無得而稱焉。」謂「虞仲夷逸，隱居放言，身中清，廢中權。」
      <note>[一]師古曰：「皆論語載孔子之言也。虞仲，即仲雍也。夷逸，言竄於蠻夷而遁逸也。隱居而不言，故其身清潔，所廢中於權道。」</note>
大伯初奔荊蠻，荊蠻歸之，號曰句吳。
      <note>[二]師古曰：「句音鉤，夷俗語之發聲也，亦猶越為于越也。」</note>
大伯卒，仲雍立，至曾孫周章，而武王克殷，因而封之。又封周章弟中於河北，是為北吳，
      <note>[三]師古曰：「中讀曰仲。」</note>
後世謂之虞，十二世為晉所滅。後二世而荊蠻之吳子壽夢盛大稱王。其少子則季札，有賢材。兄弟欲傳國，札讓而不受。自（大伯）壽夢稱王六世，
      <note>自（大伯）壽夢稱王六世，　陳奐說「大伯」二字疑衍。</note>
闔廬舉伍子胥、孫武為將，戰勝攻取，興伯名於諸侯。
      <note>[四]師古曰：「伯讀曰霸。」</note>
至子夫差，誅子胥，用宰嚭，
      <note>[五]師古曰：「嚭音披美反。」</note>
為粤王句踐所滅。</p>
   </div>
   <div>
      <p>吳、粤之君皆好勇，故其民至今好用劍，輕死易發。</p>
   </div>
   <pb n="1668"/>
   <div>
      <p>粤既并吳，後六世為楚所滅。後秦又擊楚，徙壽春，至子為秦所滅。</p>
   </div>
   <div>
      <p>壽春、合肥受南北湖皮革、鮑、木之輸，
      <note>[一]師古曰：「皮革，犀兕之屬也。鮑，鮑魚也。木，楓柟豫章之屬。」</note>
亦一都會也。始楚賢臣屈原被讒放流，作離騷諸賦以自傷悼。
      <note>[二]師古曰：「諸賦，謂九歌、天問、九章之屬。」</note>
後有宋玉、唐勒之屬慕而述之，皆以顯名。漢興，高祖王兄子濞於吳，招致天下之娛游子弟，枚乘、鄒陽、嚴夫子之徒興於文、景之際。而淮南王安亦都壽春，招賓客著書。而吳有嚴助、朱賈臣，貴顯漢朝，文辭並發，故世傳楚辭。其失巧而少信。初淮南王異國中民家有女者，
      <note>[三]晉灼曰：「有女者見優異。」</note>
以待游士而妻之，故至今多女而少男。
      <note>[四]如淳曰：「得女寵，或去男也。」臣瓚曰：「周官職方云『揚州之民，二男而五女』，此風氣非由淮南王安能使多女也。」師古曰：「二說皆非也。志亦言土地風氣既足女矣，因淮南之化，又更聚焉。」</note>
本吳粤與楚接比，數相并兼，
      <note>[五]師古曰：「比，近也，音頻寐反。」</note>
故民俗略同。</p>
   </div>
   <div>
      <p>吳東有海鹽章山之銅，三江五湖之利，亦江東之一都會也。豫章出黃金，然菫菫物之所有，取之不足以更費。
      <note>[一]應劭曰：「菫菫，少也。更，（賞）〔償〕也。
            
         
         更，（賞）〔償〕也。　景祐、殿、局本都作「償」。
言金少耳，取不足用，顧費用也。」師古曰：「應說非也。此言所出之金既以少矣，自外諸物蓋亦不多，故總言取之不足償功直也。菫讀曰僅。更音庚。」</note>
江南卑溼，丈夫多夭。</p>
   </div>
   <pb n="1669"/>
   <div>
      <p>會稽海外有東鯷人，
      <note>[一]孟康曰：「音題。」晉灼曰：「音鞮。」師古曰：「孟音是也。」</note>
分為二十餘國，以歲時來獻見云。</p>
   </div>
   <div>
      <p>粤地，牽牛、婺女之分壄也。今之蒼梧、鬱林、合浦、交阯、九真、南海、日南，皆粤分也。</p>
   </div>
   <div>
      <p>其君禹後，帝少康之庶子云，封於會稽，
      <note>[一]臣瓚曰：「自交阯至會稽七八千里，百越雜處，各有種姓，不得盡云少康之後也。按世本，越為羋姓，與楚同祖，故國語曰『羋姓夔、越』，然則越非禹後明矣。又羋姓之越，亦句踐之後，不謂南越也。」師古曰：「越之為號，其來尚
矣，少康封庶子以主禹祠，君於越地耳。故此志云其君禹後，豈謂百越之人皆禹苗裔？瓚說非也。」</note>
文身斷髮，以避蛟龍之害。
      <note>[二]應劭曰：「常在水中，故斷其髮，文其身，以象龍子，故不見傷害也。」</note>
後二十世，至句踐稱王，與吳王闔廬戰，敗之雋李。
      <note>[三]師古曰：「雋音醉，字本作檇，其旁從木。」</note>
夫差立，句踐乘勝復伐吳，吳大破之，棲會稽，
      <note>[四]師古曰：「會稽，山名。登山而處，以避兵難，言若鳥之棲。」</note>
臣服請平。後用范蠡、大夫種計，遂伐滅吳，兼并其地。度淮與齊、晉諸侯會，致貢於周。周元王使使賜命為伯，諸侯畢賀。後五世為楚所滅，子孫分散，君服於楚。
      <note>[五]師古曰：「事楚為君而服從之。」</note>
後十世，至閩君搖，佐諸侯平秦。漢興，復立搖為越王。是時，秦南海尉趙佗亦自王，傳國至武帝時，盡滅以為郡云。</p>
   </div>
   <pb n="1670"/>
   <div>
      <p>處近海，多犀、象、毒冒、珠璣、銀、銅、果、布之湊，
      <note>[一]韋昭曰：「果謂龍眼、離支之屬。布，葛布也。」師古曰：「毒音代。冒音莫內反。璣謂珠之不圜者也，音祈，又音機。布謂諸雜細布皆是也。」</note>
中國往商賈者多取富焉。番禺，其一都會也。</p>
   </div>
   <div>
      <p>自合浦徐聞南入海，得大州，東西南北方千里，武帝元封元年略以為儋耳、珠厓郡。民皆服布如單被，穿中央為貫頭。
      <note>[一]師古曰：「著時從頭而貫之。」</note>
男子耕農，種禾稻紵麻，女子桑蠶織績。亡馬與虎，民有五畜，
      <note>[二]師古曰：「牛、羊、豕、鷄、犬。」</note>
山多麈鹿京。
      <note>[三]師古曰：「麈似鹿而大，鹿京似鹿而小。麈音主，鹿京音京。」</note>
兵則矛、盾、刀，木弓弩，竹矢，或骨為鏃。
      <note>[四]師古曰：「鏃，矢鋒，音子木反。」</note>
自初為郡縣，吏卒中國人多侵陵之，故率數歲壹反。元帝時，遂罷棄之。</p>
   </div>
   <pb n="1671"/>
   <div>
      <p>自日南障塞、徐聞、合浦船行可五月，有都元國；又船行可四月，有邑盧沒國；又船行可二十餘日，有諶離國；
      <note>[一]師古曰：「諶音士林反。」</note>
步行可十餘日，有夫甘都盧國。
      <note>[二]師古曰：「都盧國人勁捷善緣高，故張衡西京賦云『烏獲扛鼎，都盧尋橦』，又曰『非都盧之輕趫，孰能超而究升』也。夫音扶。」</note>
自夫甘都盧國船行可二月餘，有黃支國，民俗略與珠厓相類。其州廣大，戶口多，多異物，自武帝以來皆獻見。有譯長，屬黃門，與應募者俱入海巿明珠、璧流離、奇石異物，齎黃金雜繒而往。所至國皆稟食為耦，
      <note>[三]師古曰：「稟，給也。耦，媲也。給其食而侶媲之，相隨行也。」</note>
蠻夷賈船，轉送致之。亦利交易，剽殺人。
      <note>[四]師古曰：「剽，劫也，音頻妙反。」</note>
又苦逢風波溺死，不者數年來還。大珠至圍二寸以下。平帝元始中，王莽輔政，欲燿威德，厚遺黃支王，令遣使獻生犀牛。自黃支船行可八月，到皮宗；船行可（八）〔二〕月，
      <note>船行可（八）〔二〕月，　景祐、殿本都作「二」。</note>
到日南、象林界云。黃支之南，有已程不國，漢之譯使自此還矣。</p>
   </div>
</xml>
