<?xml version="1.0" encoding="UTF-8"?>
<xml><!-- tei-like text fragment file.  created 20150720.  page numbers need checking and some blank pages will need to be added --><!-- Needs verification and collation. -->
   <div>
         <head/>
      <p>張湯，杜陵人也。父為長安丞，出，湯為兒守舍。
      <note>[一]師古曰：「稱為兒者，言其尚幼小也。」</note>
還，鼠盜肉，父怒，笞湯。湯掘熏得鼠及餘肉，劾鼠掠治，傳爰書，訊鞫論報，
      <note>[二]師古曰：「傳謂傳逮，若今之追逮赴對也。爰，換也，以文書代換其口辭也。訊，考問也。鞫，窮也，謂窮覈之也。論報，謂上論之而獲報也。訊音信。」</note>
并取鼠與肉，具獄磔堂下。
      <note>[三]師古曰：「具為治獄之文，處正其罪而磔鼠也。」</note>
父見之，視文辭如老獄吏，大驚，遂使書獄。
      <note>[四]如淳曰：「決獄之書，謂律令也。」</note>
      </p>
   </div>
   <div>
      <p>父死後，湯為長安吏。周陽侯為諸卿時，
      <note>[一]師古曰：「姓趙。」</note>
嘗繫長安，湯傾身事之。及出為侯，大與湯交，徧見貴人。湯給事內史，為甯成掾，以湯為無害，言大府，
      <note>[二]師古曰：「大府，丞相府也。無害，言其最勝也，解在蕭何傳。」</note>
調茂陵尉，
      <note>[三]師古曰：「調，選也，選以為此官也。調音徒釣反。」</note>治方
</p>
   </div>
   <pb n="2638"/>
   <div>
      <p>
中。
      <note>[四]孟康曰：「方中，陵上土作方也，湯主治之。」蘇林曰：「天子即位，豫作陵，諱之，故言方中，或言斥土。」如淳曰：「漢注陵方中用地一頃，深十二丈。」師古曰：「蘇說非也。古謂掘地為阬曰方，今荊楚俗土功築作算程課者，猶以方計之，非謂避諱也。」</note>
      </p>
   </div>
   <div>
      <p>武安侯為丞相，
      <note>[一]師古曰：「田蚡。」</note>
徵湯為史，薦補侍御史。治陳皇后巫蠱獄，深竟黨與，上以為能，遷太中大夫。與趙禹共定諸律令，務在深文，拘守職之吏。
      <note>[二]蘇林曰：「拘刻於守職之吏。」</note>
已而禹至少府，湯為廷尉，兩人交驩，兄事禹。
      <note>[三]師古曰：「事之如兄。」</note>
禹志在奉公孤立，而湯舞知以御人。
      <note>[四]師古曰：「舞弄其智，制御它人也。」</note>
始為小吏，乾沒，與長安富賈田甲、魚翁叔之屬交私。
      <note>[五]服虔曰：「乾沒，射成敗也。」如淳曰：「豫居物以待之，得利為乾，失利為沒。」師古曰：「乾音干。」</note>
及列九卿，收接天下名士大夫，己心內雖不合，然陽浮道與之。
      <note>[六]師古曰：「陽以道義為交，非其中心，故云浮也。」</note>
      </p>
   </div>
   <pb n="2639"/>
   <div>
      <p>是時，上方鄉文學，
      <note>[一]師古曰：「鄉讀曰嚮。」</note>
湯決大獄，欲傅古義，
      <note>[二]師古曰：「傅讀曰附。」</note>
乃請博士弟子治尚書、春秋，補廷尉史，平亭疑法。奏讞疑，
      <note>[三]李奇曰：「亭亦平也。」師古曰：「亭，均也，調也。言平均疑法及為讞疑奏之。」</note>
必奏先為上分別其原，上所是，受而著讞法廷尉挈令，
      <note>[四]韋昭曰：「在板挈也。」師古曰：「著謂明書之也。挈，獄訟之要也。書於讞法挈令以為後式也。挈音口計反。」</note>
揚主之明。
      <note>[五]師古曰：「言此自天子之意，非由臣下有司。」</note>
奏事即譴，湯摧謝，
      <note>[六]蘇林曰：「深自挫按也。」師古曰：「若上有責，即摧折而謝也。」</note>
鄉上意所便，
      <note>[七]師古曰：「謂如天子責湯之指而言其端也。鄉讀曰嚮。」</note>
必引正監掾史賢者，曰：「固為臣議，如（此）上責臣，
      <note>[八]師古曰：「如上之意。」</note>
      
         <note>固為臣議，如（此）上責臣，[八]　注[八]原在「此」字下。王先謙說「此」是衍文。按史記無「此」字。顏注正解「如上責臣」，當在「臣」字下。</note>
臣弗用，愚抵此。」
      <note>[九]蘇林曰：「坐不用諸掾語，故至於此。」</note>
罪常釋。
      <note>[一０]臣瓚曰：「謂常見原也。」</note>
間即奏事，上善之，曰：「臣非知為此奏，乃監、掾、史某所為。」
      <note>[一一]師古曰：「間謂非當朝奏者。」</note>
其欲薦吏，揚人之善解人之過如此。所治即上意所欲辠，予監吏深刻者；即上意所欲釋，予監吏輕平者。所治即豪，必舞文巧詆；
      <note>[一二]師古曰：「詆，誣也，音丁禮反。其下並同。」</note>
即下戶羸弱，時口言「雖文致法，上裁察。」於是往往釋湯所言。
      <note>[一三]李奇曰：「先見上口言之，欲與輕平，故皆見原釋也。」如淳曰：「雖文書按察致下戶之罪，湯以先口解之矣。上以湯言，輒裁察之，輕其罪也。」師古曰：「李、如二說皆非也。此言下戶羸弱，湯欲佐助，雖具文奏之，而又口奏，言雖律令之文合致此罪，聽上裁察，蓋為此人希恩宥也。於是上得湯言，往往釋其人辠，非未奏之前口豫言也。」</note>
湯至於大吏，內行修，交通賓客飲食，於故人子弟為吏及貧昆弟，調護之尤厚。
      <note>[一四]師古曰：「調，和適之。令得其所也。護謂保佑也。」</note>
其造請諸公，不避寒暑。
      <note>[一五]師古曰：「造，至詣也。請，謁問也。造音七到反。」</note>
是以湯雖文深意忌不專平，然得此聲譽。而深刻吏多為爪牙用者，依於文學之士。丞相弘數稱其美。</p>
   </div>
   <pb n="2640"/>
   <div>
      <p>及治淮南、衡山、江都反獄，皆窮根本。嚴助、伍被，上欲釋之，湯爭曰：「伍被本造反謀，而助親幸出入禁闥腹心之臣，乃交私諸侯，如此弗誅，後不可治。」上可論之。
      <note>[一]師古曰：「可湯所奏而論決之。」</note>
其治獄所巧排大臣自以為功，多此類。繇是益尊任，
      <note>[二]師古曰：「繇讀與由同。」</note>
遷御史大夫。</p>
   </div>
   <pb n="2641"/>
   <div>
      <p>會渾邪等降漢，大興兵伐匈奴，山東水旱，貧民流徙，皆卬給縣官，
      <note>[一]師古曰：「卬音牛向反。」</note>
縣官空虛。湯承上指，請造白金及五銖錢，籠天下鹽鐵，
      <note>[二]師古曰：「籠羅其事，皆令利入官。」</note>
排富商大賈，出告緡令，鉏豪彊并兼之家，舞文巧詆以輔法。
      <note>[三]師古曰：「輔，助也。以巧詆助法，言不公平也。」</note>
湯每朝奏事，語國家用，日旰，
      <note>[四]師古曰：「旰，晚也。論事既多，至於日晚。旰音幹。」</note>
天子忘食。丞相取充位，
      <note>[五]師古曰：「但充其位而已，無所造設也。」</note>
天下事皆決湯。百姓不安其生，騷動，縣官所興未獲其利，姦吏並侵漁，
      <note>[六]師古曰：「並，且也。」</note>
於是痛繩以辠。自公卿以下至於庶人咸指湯。湯嘗病，上自至舍視，其隆貴如此。</p>
   </div>
   <div>
      <p>匈奴求和親，羣臣議前，
      <note>[一]師古曰：「於上前議事。」</note>
博士狄山曰：「和親便。」上問其便，山曰：「兵，凶器，未易數動。
      <note>[二]師古曰：「言難可屢動。」</note>
高帝欲伐匈奴，大困平城，乃遂結和親。孝惠、高后時，天下安樂，及文帝欲事匈奴，北邊蕭然苦兵。
      <note>[三]師古曰：「蕭然猶騷然，擾動之貌也。」</note>
孝景時，吳楚七國反，景帝往來東宮間，
      <note>[四]師古曰：「謂諮謀於太后也。」</note>
天下寒心數月。
      <note>[五]師古曰：「懼於兵難也。」</note>吳
</p>
   </div>
   <pb n="2642"/>
   <div>
      <p>
楚已破，竟景帝不言兵，
      <note>[六]師古曰：「訖景帝之身更不議征伐之事。」</note>
天下富實。今自陛下興兵擊匈奴，中國以空虛，邊大困貧。由是觀之，不如和親。」上問湯，湯曰：「此愚儒無知。」狄山曰：「臣固愚忠，若御史大夫湯，乃詐忠。湯之治淮南、江都，以深文痛詆諸侯，別疏骨肉，使藩臣不自安，臣固知湯之（為）詐忠。」
      <note>臣固知湯之（為）詐忠。　景祐、殿本都無「為」字。</note>
於是上作色曰：「吾使生居一郡，能無使虜入盜乎？」
      <note>[七]師古曰：「博士之官，故呼為生也。」</note>
山曰：「不能。」曰：「居一縣？」曰：「不能。」復曰：「居一鄣間？」
      <note>[八]師古曰：「鄣謂塞上要險之處，別築為城，因置吏士而為鄣蔽以扞寇也。鄣音之向反。」</note>
山自度辯窮且下吏，
      <note>[九]師古曰：「度，計也。見詰自辯而辭窮，當下吏也。」</note>
曰：「能。」乃遣山乘鄣。
      <note>[一０]師古曰：「乘，登也，登而守之。」</note>
至月餘，匈奴斬山頭而去。是後羣臣震讋。
      <note>[一一]師古曰：「震，動也。讋，失（失）氣也。
            
         
         失（失）氣也。　王先謙說「失」字誤衍。按殿本無。
讋音之涉反。」</note>
      </p>
   </div>
   <pb n="2643"/>
   <div>
      <p>湯客田甲雖賈人，有賢操，
      <note>[一]師古曰：「操謂所執持之志行也。音千到反。」</note>
始湯為小吏，與錢通，
      <note>[二]師古曰：「為小吏之時與田甲為錢財之交。」</note>
及為大吏，而甲所以責湯行義，有烈士之風。</p>
   </div>
   <div>
      <p>湯為御史大夫七歲，敗。</p>
   </div>
   <div>
      <p>河東人李文，故嘗與湯有隙，已而為御史中丞，薦數從中文事有可以傷湯者，不能為地。
      <note>[一]服虔曰：「薦，藉也。文與湯故有隙，已而為御史中丞，藉己在內臺，中文書有可用傷湯者因會致之，不能為湯作道地。」蘇林曰：「薦，仍也。」師古曰：「薦、數義同，蘇說是也。數數在中，其有文書事可用傷湯者，不為作道地也。薦音在見反。數音所角反。大雅雲漢之詩曰『饑饉薦臻』，字亦如此。」</note>
湯有所愛史魯謁居，知湯弗平，使人上飛變告文姦事。
      <note>[二]師古曰：「飛變猶言急變也。」</note>
事下湯，湯治論殺文，而湯心知謁居為之。上問：「變事從迹安起？」
      <note>[三]師古曰：「從讀曰蹤。」</note>
湯陽驚曰：「此殆文故人怨之。」
      <note>[四]師古曰：「殆，近也。」</note>
謁居病臥閭里主人，湯自往視病，為謁居摩足。趙國以冶鑄為業，王數訟鐵官事，湯常排趙王。趙王求湯陰事。謁居嘗案趙王，趙王怨之，并上書告：「湯大臣也，史謁居有病，湯至為摩足，疑與為大姦。」事下廷尉。謁居病死，事連其弟，弟繫導官。
      <note>[五]蘇林曰：「漢儀注獄二十六所，導官無獄也。」師古曰：「蘇說非也。導，擇也。以主擇米，故曰導官。事見百官表。時或以諸獄皆滿，故權寄在此署繫之，非本獄所也。」</note>
湯亦治它囚導官，見謁居弟，欲陰為之，而陽不省。
      <note>[六]師古曰：「省，視也。」</note>
謁居弟不知而怨湯，使人上書，告湯與謁居謀，（兵）〔共〕變李文。
      <note>告湯與謁居謀，（兵）〔共〕變李文。　景祐、殿本都作「共」，此誤。</note>
事下減宣。宣嘗與湯有隙，及得此事，窮竟其事，未奏也。會人有盜發孝文園瘞錢，
      <note>[七]如淳曰：「瘞，埋也，埋錢於園陵以送死也。」</note>
丞相青翟朝，與湯約俱謝，
      <note>[八]師古曰：「將入朝之時為此要約。」</note>
至前，
      <note>[九]師古曰：「至天子之前。」</note>湯念獨丞相以四時行園，當謝，湯無與也，不
</p>
   </div>
   <pb n="2644"/>
   <div>
      <p>
謝。
      <note>[一０]師古曰：「行音下更反。與讀曰豫。無豫謂不干其事也。」</note>
丞相謝，上使御史案其事。湯欲致其文丞相見知，
      <note>[一一]張晏曰：「見知故縱，以其罪罪之也。」</note>
丞相患之。三長史皆害湯，欲陷之。
      <note>[一二]師古曰：「百官表丞相有兩長史，今此云三者，蓋以守者，非正員也。」</note>
      </p>
   </div>
   <pb n="2645"/>
   <div>
      <p>始，長史朱買臣素怨湯，語在其傳。王朝，齊人，以術至右內史。邊通學短長，
      <note>[一]（師古）〔應劭〕曰：
            
         
         （師古）〔應劭〕曰：　景祐、殿本都作「應劭」。王先謙說作「應劭」是。
「短長術興於六國時，長短其語，隱謬用相激怒也。」張晏曰：「蘇秦、張儀之謀，趣彼為短，歸此為長，戰國策名長短術也。」</note>
剛暴人也，官至濟南相。故皆居湯右，
      <note>[二]師古曰：「言舊在湯上。」</note>
已而失官，守長史，詘體於湯。
      <note>[三]師古曰：「謂拜伏也。」</note>
湯數行丞相事，知此三長史素貴，常陵折之，故三長史合謀曰：「始湯約與君謝，已而賣君；今欲劾君以宗廟事，此欲代君耳。吾知湯陰事。」使吏捕案湯左田信等，
      <note>[四]李奇曰：「左，證左也。」師古曰：「謂之左者，言除罪人正身之外，又取其左右者考問也。」</note>
曰湯且欲為請奏，信輒先知之，居物致富，與湯分之。
      <note>[五]服虔曰：「居謂儲也。」</note>
及它姦事。事辭頗聞。
      <note>[六]師古曰：「聞於天子也。」</note>
上問湯曰：「吾所為，賈人輒知，益居其物，
      <note>[七]師古曰：「益，多也。」</note>
是類有以吾謀告之者。」
      <note>[八]師古曰：「類，似也。」</note>
湯不謝，又陽驚曰：「固宜有。」減宣亦奏謁居事。上以湯懷詐面欺，
      <note>[九]師古曰：「對面欺誣也。」</note>
使使八輩簿責湯。
      <note>[一０]蘇林曰：「簿音主簿之簿。簿，悉責也。」師古曰：「以文簿次第一一責之。」</note>
湯具自道無此，不服。於是上使趙禹責湯。禹至，讓湯曰：
      <note>[一一]師古曰：「讓亦責也。」</note>
「君何不知分也！
      <note>[一二]師古曰：「分音扶問反。」</note>
君所治，夷滅者幾何人矣！
      <note>[一三]師古曰：「幾音居起反。」</note>
今人言君皆有狀，天子重致君獄，
      <note>[一四]師古曰：「重猶難也。」</note>
欲令君自為計，
      <note>[一五]師古曰：「言引決也。」</note>
何多以對為？」
      <note>[一六]師古曰：「言何用多對。」</note>
湯乃為書謝曰：「湯無尺寸之功，起刀筆吏，陛下幸致位三公，無以塞責。
      <note>[一七]師古曰：「塞，當也。」</note>
然謀陷湯者，三長史也。」遂自殺。</p>
   </div>
   <pb n="2646"/>
   <div>
      <p>湯死，家產直不過五百金，皆所得奉賜，
      <note>[一]師古曰：「奉音扶用反。」</note>
無它贏。
      <note>[二]師古曰：「贏，餘也。」</note>
昆弟諸子欲厚葬湯，湯母曰：「湯為天子大臣，被惡言而死，
      <note>[三]師古曰：「被，加也，音皮義反。」</note>
何厚葬為！」載以牛車，有棺而無椁。上聞之，曰：「非此母不生此子。」乃盡按誅三長史。丞相青翟自殺。出田信。上惜湯，復稍進其子安世。</p>
   </div>
   <div>
      <p>安世字子孺，少以父任為郎。用善書給事尚書，
      <note>[一]師古曰：「於尚書中給事也。給，供也。」</note>
精力於職，休沐未嘗出。上行幸河東，嘗亡書三篋，詔問莫能知，唯安世識之，
      <note>[二]師古曰：「識，記也，音式志反。」</note>
具作其事。後購求得書，以相校無所遺失。上奇其材，擢為尚書令，遷光祿大夫。</p>
   </div>
   <div>
      <p>昭帝即位，大將軍霍光秉政，以安世篤行，
      <note>[一]師古曰：「篤，厚也。」</note>
光親重之。會左將軍上官桀父子及御史大夫桑弘羊皆與燕王、蓋主謀反誅，光以朝無舊臣，白用安世為右將軍光祿勳，以自副焉。久之，天子下詔曰：「右將軍光祿勳安世輔政宿衞，肅敬不怠，十有三年，咸以康寧。夫親親任賢，唐虞之道也，其封安世為富平侯。」</p>
   </div>
   <div>
      <p>明年，昭帝崩，未葬，大將軍光白太后，徙安世為車騎將軍，與共徵立昌邑王。王行淫亂，光復與安世謀廢王，尊立宣帝。帝初即位，襃賞大臣，〔下〕詔曰：
      <note>帝初即位，襃賞大臣，〔下〕詔曰：　景祐、殿本都有「下」字。</note>「夫襃有德，賞有功，古
</p>
   </div>
   <pb n="2648"/>
   <div>
      <p>
今之通義也。車騎將軍光祿勳富平侯安世，宿衞忠正，宣德明恩，勤勞國家，守職秉義，以安宗廟，其益封萬六百戶，功次大將軍光。」安世子千秋、延壽、彭祖，皆中郎將侍中。</p>
   </div>
   <div>
      <p>大將軍光薨後數月，御史大夫魏相上封事曰：「聖王襃有德以懷萬方，
      <note>[一]師古曰：「懷，來也。」</note>
顯有功以勸百寮，是以朝廷尊榮，天下鄉風。
      <note>[二]師古曰：「鄉讀曰嚮。」</note>
國家承祖宗之業，制諸侯之重，新失大將軍，宜宣章盛德以示天下，顯明功臣以填藩國。
      <note>[三]師古曰：「填音竹刃反。」</note>
毋空大位，以塞爭權，
      <note>[四]師古曰：「大臣位空，則起爭奪之權也。」</note>
所以安社稷絕未萌也。
      <note>[五]師古曰：「未萌，謂變故未生者也。」</note>
車騎將軍安世事孝武皇帝三十餘年，忠信謹厚，勤勞政事，夙夜不怠，與大將軍定策，天下受其福，國家重臣也，宜尊其位，以為大將軍，毋令領光祿勳事，使專精神，憂念天下，思惟得失。安世子延壽重厚，可以為光祿勳，領宿衞臣。」上亦欲用之。安世聞指，懼不敢當，請間求見，免冠頓首曰：「老臣耳妄聞，言之為先事，不言情不達，
      <note>[六]師古曰：「事未施行而遽言之，故曰先事也。」</note>
誠自量不足以居大位，繼大將軍後。唯天子財哀，以全老臣之命。」
      <note>[七]師古曰：「財與裁同。」</note>
上笑曰：「君言泰謙。君而不可，尚誰可者！」
      <note>[八]師古曰：「言君尚不可，誰更可也！」</note>
安世深辭弗能得。後數日，竟拜為大司馬車騎將軍，領尚書事。數月，罷車騎將軍屯兵，更為衞將軍，兩宮衞尉，城門、北軍兵屬焉。</p>
   </div>
   <pb n="2649"/>
   <div>
      <p>時霍光子禹為右將軍，上亦以禹為大司馬，罷其右將軍屯兵，以虛尊加之，而實奪其衆。後歲餘，禹謀反，夷宗族，安世素小心畏忌，已內憂矣。
      <note>[一]師古曰：「忌者，戒盈滿之禍。」</note>
其女孫敬為霍氏外屬婦，
      <note>[二]師古曰：「女孫，即今所謂孫女也。」</note>
當相坐，安世瘦懼，形於顏色。
      <note>[三]師古曰：「形，見也。」</note>
上怪而憐之，以問左右，乃赦敬，以慰其意。安世穴帚恐。
      <note>[四]師古曰：「穴帚，益也。」</note>
職典樞機，以謹慎周密自著，外內無間。
      <note>[五]師古曰：「著，明也。間，隙也。」</note>
每定大政，已決，輒移病出，
      <note>[六]師古曰：「移病，謂移書言病也。一曰以病而移居。」</note>
聞有詔令，乃驚，使吏之丞相府問焉。自朝廷大臣莫知其與議也。
      <note>[七]師古曰：「與讀曰豫。」</note>
      </p>
   </div>
   <pb n="2650"/>
   <div>
      <p>嘗有所薦，其人來謝，安世大恨，以為舉賢達能，豈有私謝邪？絕勿復為通。
      <note>[一]師古曰：「有欲謝者，皆不通也。一曰告此人而絕之，更不與相見也。」</note>
有郎功高不調，
      <note>[二]師古曰：「調，選也，音徒釣反。」</note>
自言，安世應曰：「君之功高，明主所知。人臣執事，何長短而自言乎！」絕不許。已而郎果遷。
      <note>[三]師古曰：「安世外陽距之，而實令其遷。」</note>
莫府長史遷，辭去之官，安世問以過失。
      <note>[四]師古曰：「問己有何失。」</note>
長史曰：「將軍為明主股肱，而士無所進，論者以為譏。」安世曰：「明主在上，賢不肖較然，
      <note>[五]師古曰：「較，明貌。」</note>
臣下自修而已，何知士而薦之？」其欲匿名迹遠權勢如此。
      <note>[六]師古曰：「遠，離也，音于萬反。」</note>
      </p>
   </div>
   <div>
      <p>為光祿勳，郎有醉小便殿上，主事白行法，安世曰：「何以知其不反水漿邪？
      <note>[一]師古曰：「反讀曰翻。」</note>
如何以小過成罪！」郎淫官婢，婢兄自言，安世曰：「奴以恚怒，誣汙衣冠。」（自）〔告〕署適奴。
      <note>（自）〔告〕署適奴。　景祐、殿本都作「告」。郭嵩燾說作「告」是。</note>
      
         <note>[二]師古曰：「適讀曰讁。」</note>
其隱人過失，皆此類也。</p>
   </div>
   <pb n="2651"/>
   <div>
      <p>安世自見父子尊顯，懷不自安，為子延壽求出補吏，上以為北地太守。歲餘，上閔安世年老，復徵延壽為左曹太僕。</p>
   </div>
   <div>
      <p>初，安世兄賀幸於衞太子，太子敗，賓客皆誅，安世為賀上書，得下蠶室。
      <note>[一]師古曰：「謂腐刑也。凡養蠶者，欲其溫而早成，故為密室蓄火以置之。而新腐刑亦有中風之患，須入密室乃得以全，因呼為蠶室耳。」</note>
後為掖庭令，而宣帝以皇曾孫收養掖庭。賀內傷太子無辜，而曾孫孤幼，所以視養拊循，恩甚密焉。及曾孫壯大，賀教書，令受詩，為取許妃，以家財聘之。曾孫數有徵怪，
      <note>[二]師古曰：「徵，證也。」</note>
語在宣紀。賀聞知，為安世道之，稱其材美。安世輒絕止，以為少主在上，不宜稱述曾孫。及宣帝即位，而賀已死。上謂安世曰：「掖（廷）〔庭〕令平生稱我，
      <note>掖（廷）〔庭〕令平生稱我，　殿本作「庭」，下同。王先謙說「廷」字誤。按景祐本亦誤。</note>
將軍止之，是也。」上追思賀恩，欲封其冢為恩德侯，置守冢二百家。
      <note>[三]師古曰：「身死追封，故云封冢也。」</note>
賀有一子蚤死，
      <note>[四]師古曰：「蚤，古早字。」</note>
無子，子安世小男彭祖。
      <note>[五]師古曰：「言養以為子。」</note>
彭祖又小與上同席研書，指欲封之，先賜爵關內侯。故安世深辭賀封，又求損守冢戶數，稍減至三十戶。上曰：「吾自為掖（廷）〔庭〕令，非為將軍也。」安世乃止，不敢復言。遂下詔曰：「其為故掖（廷）〔庭〕令張賀置守冢三十家。」上自處置其里，
      <note>[六]師古曰：「處，安也，音昌汝反。」</note>
居冢西鬬雞翁舍南，上少時所嘗游處也。明年，復下詔曰：「朕微眇時，故掖（廷）〔庭〕令張賀輔道朕躬，
      <note>[七]師古曰：「道讀曰導。」</note>
修文學經術，恩惠卓異，厥功茂焉。詩云：『無言不讎，無德不報。』
      <note>[八]師古曰：「大雅抑之詩。」</note>其封賀弟子侍中關內侯彭祖為陽都侯，賜
</p>
   </div>
   <pb n="2652"/>
   <div>
      <p>
賀諡曰陽都哀侯。」時賀有孤孫霸，年七歲，拜為散騎中郎將，賜爵關內侯，食邑三百戶。安世以父子封侯，在位大盛，乃辭祿。詔都內別臧張氏無名錢以百萬數。
      <note>[九]文穎曰：「都內，主臧官也。」張晏曰：「安世以還官，官不簿也。」</note>
      </p>
   </div>
   <div>
      <p>安世尊為公侯，食邑萬戶，然身衣弋綈，
      <note>[一]師古曰：「弋，黑色也。綈，厚繒也。」</note>
夫人自紡績，家童七百人，皆有手技作事，內治產業，累積纖微，是以能殖其貨，
      <note>[二]師古曰：「殖，生也。」</note>
富於大將軍光。天子甚尊憚大將軍，然內親安世，心密於光焉。</p>
   </div>
   <pb n="2653"/>
   <div>
      <p>元康四年春，安世病，上疏歸侯，乞骸骨。天子報曰：「將軍年老被病，朕甚閔之。雖不能視事，折衝萬里，君先帝大臣，明於治亂，朕所不及，得數問焉，
      <note>[一]師古曰：「言意所不及者，即以問君也。」</note>
何感而上書歸衞將軍富平侯印？
      <note>[二]師古曰：「感，恨也，音胡闇反。」</note>
薄朕忘故，
      <note>[三]蘇林曰：「本望君重於此也。」師古曰：「蘇說非也。薄猶嫌也，君意嫌朕遺忘故舊，而求去也。」</note>
非所望也！願將軍強餐食，近醫藥，專精神，以輔天年。」安世復強起視事，至秋薨。天子贈印綬，送以輕車介士，
      <note>[四]師古曰：「輕車，古之戰車。續漢書曰『彫朱輪輿，不巾不蓋，菑矛戟幢（也）麾，玨車弩。』
            
         
         菑矛戟幢（也）麾，玨車弩。　宋祁說別本、浙本無「也」字。王先謙說無「也」字是。
介士謂甲士也。菑，插也。玨車，皮篋盛弩也。菑音側事反。玨車音服。」</note>
諡曰敬侯。賜塋杜東，
      <note>[五]師古曰：「塋，冢地也。」</note>
將作穿復土，起冢祠堂。子延壽嗣。</p>
   </div>
   <div>
      <p>延壽已歷位九卿，既嗣侯，國在陳留，別邑在魏郡，租入歲千餘萬。延壽自以身無功德，何以能久堪先人大國，數上書讓減戶邑，又因弟陽都侯彭祖口陳至誠。天子以為有讓，乃
</p>
   </div>
   <pb n="2654"/>
   <div>
      <p>
徙封平原，并一國，戶口如故，而租稅減半。薨，諡曰愛侯。子勃嗣，為散騎諫大夫。</p>
   </div>
   <div>
      <p>元帝初即位，詔列侯舉茂材，勃舉太官獻丞陳湯。
      <note>[一]蘇林曰：「獻丞，主貢獻物也。」</note>
湯有罪，勃坐削戶二百，會薨，故賜諡曰繆侯。
      <note>[二]師古曰：「以其所舉不得人，故加惡諡。（謬）〔繆〕者，妄也。」
            
         
         （謬）〔繆〕者，妄也。　景祐、殿本都作「繆」。
      </note>
後湯立功西域，世以勃為知人。子臨嗣。</p>
   </div>
   <div>
      <p>臨亦謙儉，每登閣殿，常歎曰：「桑、霍為我戒，豈不厚哉！」
      <note>[一]師古曰：「桑，桑弘羊也。霍，霍禹也。言以驕奢致禍也。」</note>
且死，分施宗族故舊，
      <note>[二]師古曰：「言將死之時，多以財分施也。」</note>
薄葬不起墳。臨尚敬武公主。
      <note>[三]文穎曰：「成帝姊也。」（陳）〔臣〕瓚曰：
            
         
         （陳）〔臣〕瓚曰：　景祐、殿、局本都作「臣」，此誤。
「敬武公主是元帝姊也。」師古曰：「二說皆非也。薛宣傳云主怒曰：『嫂何以取妺殺之？』既謂元后為嫂，是則元帝妺也。」</note>
薨，子放嗣。</p>
   </div>
   <div>
      <p>鴻嘉中，上欲遵武帝故事，與近臣游宴，放以公主子開敏得幸。放取皇后弟平恩侯許嘉女，上為放供張，
      <note>[一]師古曰：「供音居用反。張音竹亮反。」</note>
賜甲第，充以乘輿服飾，號為天子取婦，皇后嫁女。大官私官並供（具）〔其〕第，
      <note>大官私官並供（具）〔其〕第，　景祐、殿、局本都作「其」，此誤。</note>
      
         <note>[二]服虔曰：「私官，皇后之官也。」</note>
兩宮使者冠蓋不絕，賞賜以千萬數。放為侍中中郎將，監平樂屯兵，置莫府，儀比將軍。與上臥起，寵愛殊絕，常從為微行出游，北至甘泉，南至長楊、五莋，
      <note>[三]師古曰：「莋與柞同。」</note>鬬雞
</p>
   </div>
   <pb n="2655"/>
   <div>
      <p>
走馬長安中，積數年。</p>
   </div>
   <div>
      <p>是時上諸舅皆害其寵，白太后。太后以上春秋富，動作不節，甚以過放。
      <note>[一]師古曰：「以放為罪過。」</note>
時數有災異，議者歸咎放等。於是丞相宣、御史大夫方進
      <note>[二]師古曰：「薛宣、翟方進。」</note>
奏：「放驕蹇縱恣，奢淫不制。前侍御史修等四人奉使至放家逐名捕賊，
      <note>[三]劉德曰：「謂詔捕罪人有名者也。」</note>
時放見在，奴從者閉門設兵弩射吏，距使者不肯內。知男子李游君欲獻女，使樂府音監景武強求不得，
      <note>[四]孟康曰：「音監，監主樂人也。姓景名武。」</note>
使奴康等之其家，賊傷三人。又以縣官事怨樂府游徼莽，
      <note>[五]師古曰：「樂府之游徼名莽。」</note>
而使大奴駿等四十餘人羣黨盛兵弩，白晝入樂府攻射官寺，縛束長吏子弟，斫破器物，宮中皆犇走伏匿。
      <note>[六]師古曰：「犇，古奔字。」</note>
莽自髠鉗，衣赭衣，及守令史調等皆徒跣叩頭謝放，放乃止。奴從者支屬並乘權勢為暴虐，至求吏妻不得，殺其夫，或恚一人，妄殺其親屬，輒亡入放（弟）〔第〕，
      <note>輒亡入放（弟）〔第〕，　王先謙說殿本作「第」是。</note>
不得，幸得勿治。放行輕薄，連犯大惡，有感動陰陽之咎，為臣不忠首，
      <note>[七]師古曰：「不忠之罪放為首。」</note>
罪名雖顯，前蒙恩。驕逸悖理，
      <note>[八]師古曰：「悖，乖也，音布內反。」</note>
與背畔無異，臣子之惡，莫大於是，不宜宿衞在位。臣請免放歸國，以銷衆邪之萌，厭海內之心。」
      <note>[九]師古曰：「萌，始生者也。厭，滿也，音一豔反。」</note>
      </p>
   </div>
   <pb n="2656"/>
   <div>
      <p>上不得已，
      <note>[一]師古曰：「已，止也。」</note>
左遷放為北地都尉。數月，復徵入侍中。太后以放為言，出放為天水屬國都尉。永始、元延間，比年日蝕，
      <note>[二]師古曰：「比，頻也。」</note>
故久不還放，璽書勞問不絕。居歲餘，徵放歸第視母公主疾。數月，主有瘳，出放為河東都尉。上雖愛放，然上迫太后，下用大臣，故常涕泣而遣之。後復徵放為侍中光祿大夫，秩中二千石。歲餘，丞相方進復奏放，上不得已，免放，賜錢五百萬，遣就國。數月，成帝崩，放思慕哭泣而死。</p>
   </div>
   <div>
      <p>初，安世長子千秋與霍光子禹俱為中郎將，將兵隨度遼將軍范明友擊烏桓。還，謁大
</p>
   </div>
   <pb n="2657"/>
   <div>
      <p>
將軍光，問千秋戰鬬方略，山川形勢，千秋口對兵事，畫地成圖，無所忘失。光復問禹，禹不能記，曰：「皆有文書。」光由是賢千秋，以禹為不材，歎曰：「霍氏世衰，張氏興矣！」及禹誅滅，而安世子孫相繼，自宣、元以來為侍中、中常侍、諸曹散騎、列校尉者凡十餘人。功臣之世，唯有金氏、張氏，親近寵貴，比於外戚。</p>
   </div>
   <div>
      <p>放子純嗣侯，恭儉自修，明習漢家制度故事，有敬侯遺風。王莽時不失爵，建武中歷位至大司空，更封富平之別鄉為武始侯。</p>
   </div>
   <div>
      <p>張湯本居杜陵，安世武、昭、宣世輒隨陵，
      <note>[一]服虔曰：「隨所事帝，徙處其陵也。」</note>
凡三徙，復還杜陵。</p>
   </div>
   <div>
      <p>贊曰：馮商稱張湯之先與留侯同祖，而司馬遷不言，故闕焉。
      <note>[一]如淳曰：「班固目錄馮商，長安人，成帝時以能屬書待詔金馬門，受詔續太史公書十餘篇。」師古曰：「劉歆七略云商陽陵人，治易，事五鹿充宗，能屬文，博通強記，與孟柳俱待詔，頗序列傳，未卒，會病死。」</note>
漢興以來，侯者百數，保國持寵，未有若富平者也。湯雖酷烈，及身蒙咎，其推賢揚善，固宜有後。安世履道，滿而不溢。賀之陰德，亦有助云。</p>
   </div>
</xml>
