<?xml version="1.0" encoding="UTF-8"?>
<xml><!-- tei-like text fragment file.  created 20150720.  page numbers need checking and some blank pages will need to be added --><!-- Needs verification and collation. -->
   <div>
      <head/>
      <p>昔仲尼沒而微言絕，
      <note>[一]李奇曰：「隱微不顯之言也。」師古曰：「精微要妙之言耳。」</note>
七十子喪而大義乖。
      <note>[二]師古曰：「七十子，謂弟子達者七十二人。舉其成數，故言七十。」</note>
故春秋分為五，
      <note>[三]韋昭曰：「謂左氏、公羊、穀梁、鄒氏、夾氏也。」</note>
詩分為四，
      <note>[四]韋昭曰：「謂毛氏、齊、魯、韓。」</note>
易有數家之傳。戰國從衡，真偽分爭，
      <note>[五]師古曰：「從音子容反。」</note>
諸子之言紛然殽亂。
      <note>[六]師古曰：「殽，雜也。」</note>
至秦患之，乃燔滅文章，以愚黔首。
      <note>[七]師古曰：「燔，燒也。秦謂人為黔首，言其頭黑也。燔音扶元反。黔音其炎反，又音琴。」</note>
漢興，改秦之敗，大收篇籍，廣開獻書之路。迄孝武世，書缺簡脫，禮壞樂崩，
      <note>[八]師古曰：「編絕散落故簡脫。脫音吐活反。」</note>
聖上喟然而稱曰：
      <note>[九]師古曰：「喟，歎息之貌也，音丘位反。」</note>
「朕甚閔焉！」於是建藏書之策，
      <note>[一０]如淳曰：「劉歆七略曰『外則有太常、太史、博士之藏，內則有延閣、廣內、祕室之府』。」</note>
置寫書之官，下及諸子傳說，皆充祕府。至成帝時，以書頗散亡，使謁者陳農求遺書於天下。詔光祿大夫劉向校經傳諸子詩賦，步兵校尉任宏校兵書，太史令尹咸校數術，
      <note>[一一]師古曰：「占卜之書。」</note>
侍醫李柱國校方技。
      <note>[一二]師古曰：「醫藥之書。」</note>
每一書已，
      <note>[一三]師古曰：「已，畢也。」</note>
向輒條其篇目，撮其指意，錄而奏之。
      <note>[一四]師古曰：「撮，總取也，音千括反。」</note>
會向卒，哀帝復使向子侍中奉車都尉歆卒父業。
      <note>[一五]師古曰：「卒，終也。」</note>
歆於是總羣書而奏其七略，故有輯略，
      <note>[一六]師古曰：「輯與集同，謂諸書之總要。」</note>
有六藝略，
      <note>[一七]師古曰：「六藝，六經也。」</note>
有諸子略，有詩賦略，有兵書略，有術數略，有方技略。今刪其要，以備篇籍。
      <note>[一八]師古曰：「刪去浮宂，取其指要也。其每略所條家及篇數，有與總凡不同者，轉（為）〔寫〕脫誤，
            
         
         轉（為）〔寫〕脫誤，　景祐、殿本都作「寫」。年代久遠，無以
詳知。」</note>
      </p>
   </div>
   <div>
      <p>易經十二篇，施、孟、梁丘三家。
      <note>[一]師古曰：「上下經及十翼，故十二篇。」</note>
      </p>
   </div>
   <div>
      <p>易傳周氏二篇。字王孫也。</p>
   </div>
   <div>
      <p>服氏二篇。
      <note>[二]師古曰：「劉向別錄云，服氏，齊人，號服光。」</note>
      </p>
   </div>
   <div>
      <p>楊氏二篇。名何，字叔元，菑川人。</p>
   </div>
   <div>
      <p>蔡公二篇。衞人，事周王孫。</p>
   </div>
   <div>
      <p>韓氏二篇。名嬰。</p>
   </div>
   <div>
      <p>王氏二篇。名同。</p>
   </div>
   <div>
      <p>丁氏八篇。名寬，字子襄，梁人也。</p>
   </div>
   <div>
      <p>古五子十八篇。自甲子至壬子，說易陰陽。</p>
   </div>
   <div>
      <p>淮南道訓二篇。淮南王安聘明易者九人，號九師（法）〔說〕。
      <note>號九師（法）〔說〕。　景祐、殿本都作「說」。</note>
      </p>
   </div>
   <div>
      <p>古雜八十篇，雜災異三十五篇，神輸五篇，圖一。
      <note>[三]師古曰：「劉向別錄云『神輸者，王道失則災害生，得則四海輸之祥瑞』。」</note>
      </p>
   </div>
   <div>
      <p>孟氏京房十一篇，災異孟氏京房六十六篇，五鹿充宗略說三篇，京氏段嘉十二篇。
      <note>[四]蘇林曰：「東海人，為博士。」晉灼曰：「儒林不見。」師古曰：「蘇說是也。喜即京房所從受易者也，見儒林傳及劉向別錄。」</note>
      </p>
   </div>
   <pb n="1704"/>
   <div>
      <p>章句施、孟、梁丘氏各二篇。</p>
   </div>
   <div>
      <p>凡易十三家，二百九十四篇。</p>
   </div>
   <div>
      <p>易曰：「宓戲氏仰觀象於天，俯觀法於地，觀鳥獸之文，與地之宜，近取諸身，遠取諸物，於是始作八卦，以通神明之德，以類萬物之情。」
      <note>[一]師古曰：「下繫之辭也。鳥獸之文，謂其跡在地者。宓讀與伏同。」</note>
至於殷、周之際，紂在上位，逆天暴物，文王以諸侯順命而行道，天人之占可得而効，於是重易六爻，作上下篇。孔氏為之彖、象、繫辭、文言、序卦之屬十篇。故曰易道深矣，人更三聖，
      <note>[二]韋昭曰：「伏羲、文王、孔子。」師古曰：「更，經也，音工衡反。」</note>
世歷三古。
      <note>[三]孟康曰：「易繫辭曰『易之興，其於中古乎？』然則伏羲為上古，文王為中古，孔子為下古。」</note>
及秦燔書，而易為筮卜之事，傳者不絕。漢興，田（和）〔何〕傳之。
      <note>漢興，田（和）〔何〕傳之。　錢大昭說「和」當作「何」。按景祐、殿本都作「何」。</note>
訖于宣、元，有施、孟、梁丘、京氏列於學官，而民間有費、高二家之說。
      <note>[四]師古曰：「費音扶味反。」</note>
劉向以中古文易經校施、孟、梁丘經，
      <note>[五]師古曰：「中者，天子之書也。言中，以別於外耳。」</note>
或脫去「無咎」、「悔亡」，唯費氏經與古文同。</p>
   </div>
   <div>
      <p>尚書古文經四十六卷。為五十七篇。
      <note>[一]師古曰：「孔安國書序云『凡五十九篇，為四十六卷。承詔作傳，引序各冠其篇首，定五十八篇。』鄭玄敘贊云『後又亡其一篇』，故五十七。」</note>
      </p>
   </div>
   <div>
      <p>經二十九卷。大、小夏侯二家。歐陽經（二）〔三〕十二卷。
      <note>歐陽經（二）〔三〕十二卷。　景祐、殿本都作「三」。</note>
      
         <note>[二]師古曰：「此二十九卷，伏生傳授者。」</note>
      </p>
   </div>
   <div>
      <p>傳四十一篇。</p>
   </div>
   <div>
      <p>歐陽章句三十一卷。</p>
   </div>
   <div>
      <p>大、小夏侯章句各二十九卷。</p>
   </div>
   <div>
      <p>大、小夏侯解故二十九篇。</p>
   </div>
   <div>
      <p>歐陽說義二篇。</p>
   </div>
   <div>
      <p>劉向五行傳記十一卷。</p>
   </div>
   <div>
      <p>許商五行傳記一篇。</p>
   </div>
   <div>
      <p>周書七十一篇。周史記。
      <note>[三]師古曰：「劉向云『周時誥誓號令也，蓋孔子所論百篇之餘也。』今之存者四十五篇矣。」</note>
      </p>
   </div>
   <div>
      <p>議奏四十二篇。宣帝時石渠論。
      <note>[四]韋昭曰：「閣名也，於此論書。」</note>
      </p>
   </div>
   <pb n="1706"/>
   <div>
      <p>凡書九家，四百一十二篇。入劉向稽疑一篇。
      <note>[五]師古曰：「此凡言入者，謂七略之外班氏新入之也。其云出者與此同。」</note>
      </p>
   </div>
   <div>
      <p>易曰：「河出圖，雒出書，聖人則之。」
      <note>[一]師古曰：「上繫之辭也。」</note>
故書之所起遠矣，至孔子篹焉，
      <note>[二]孟康曰：「篹音撰。」</note>
上斷於堯，下訖于秦，凡百篇，而為之序，言其作意。秦燔書禁學，濟南伏生獨壁藏之。漢興亡失，求得二十九篇，以教齊魯之間。訖孝宣世，有歐陽、大小夏侯氏，立於學官。古文尚書者，出孔子壁中。
      <note>[三]師古曰：「家語云孔騰字子襄，畏秦法峻急，藏尚書、孝經、論語於夫子舊堂壁中，而漢記尹敏傳云孔鮒所藏。二說不同，未知孰是。」</note>
武帝末，魯共王壞孔子宅，欲以廣其宮，而得古文尚書及禮記、論語、孝經凡數十篇，皆古字也。共王往入其宅，聞鼓琴瑟鍾磬之音，於是懼，乃止不壞。孔安國者，孔子後也，悉得其書，以考二十九篇，得多十六篇。
      <note>[四]師古曰：「壁中書多，以考見行世二十九篇之外，更得十六篇。」</note>
安國獻之。遭巫蠱事，未列于學官。劉向以中古文校歐陽、大小夏侯三家經文，酒誥脫簡一，召誥脫簡二。
      <note>[五]師古曰：「召讀曰邵。」</note>
率簡二十五字者，脫亦二十五字，簡二十二字者，脫亦二十二字，文字異者七百有餘，脫字數十。書者，古之號令，
</p>
   </div>
   <pb n="1707"/>
   <div>
      <p>
號令於衆，其言不立具，則聽受施行者弗曉。古文讀應爾雅，故解古今語而可知也。</p>
   </div>
   <div>
      <p>詩經二十八卷，魯、齊、韓三家。
      <note>[一]應劭曰：「申公作魯詩，后蒼作齊詩，韓嬰作韓詩。」</note>
      </p>
   </div>
   <div>
      <p>魯故二十五卷。
      <note>[二]師古曰：「故者，通其指義也。它皆類此。今流俗毛詩改故訓傳為詁字，失真耳。」</note>
      </p>
   </div>
   <div>
      <p>魯說二十八卷。</p>
   </div>
   <div>
      <p>齊后氏故二十卷。</p>
   </div>
   <div>
      <p>齊孫氏故二十七卷。</p>
   </div>
   <div>
      <p>齊后氏傳三十九卷。</p>
   </div>
   <div>
      <p>齊孫氏傳二十八卷。</p>
   </div>
   <div>
      <p>齊雜記十八卷。</p>
   </div>
   <pb n="1708"/>
   <div>
      <p>韓故三十六卷。</p>
   </div>
   <div>
      <p>韓內傳四卷。</p>
   </div>
   <div>
      <p>韓外傳六卷。</p>
   </div>
   <div>
      <p>韓說四十一卷。</p>
   </div>
   <div>
      <p>毛詩二十九卷。</p>
   </div>
   <div>
      <p>毛詩故訓傳三十卷。</p>
   </div>
   <div>
      <p>凡詩六家，四百一十六卷。</p>
   </div>
   <div>
      <p>書曰：「詩言志，（哥）〔歌〕詠言。」
      <note>詩言志，（哥）〔歌〕詠言。　景祐、殿本都作「歌」。下及注並同。</note>
      
         <note>[一]師古曰：「虞書舜典之辭也。在心為志，發言為詩。詠者，永也。永，長也，（哥）〔歌〕所以長言之。」</note>
故哀樂之心感，而（哥）〔歌〕詠之聲發。誦其言謂之詩，詠其聲謂之（哥）〔歌〕。故古有采詩之官，王者所以觀風俗，知得失，自考正也。孔子純取周詩，上采殷，下取魯，凡三百五篇，遭秦而全者，以其諷誦，不獨在竹帛故也。漢興，魯申公為詩訓故，而齊轅固、燕韓生皆為之傳。或取春秋，采雜說，咸非其本義。與不得已，魯最為近之。
      <note>[二]師古曰：「與不得已者，言皆不得也。三家（者）〔皆〕不得其真，
            
         
         三家（者）〔皆〕不得其真，　景祐、殿本都作「皆」。
而魯最近之。」</note>
三家皆列於學官。又有毛公之學，自謂子夏所傳，而河間獻王好之，未得立。</p>
   </div>
   <div>
      <p>禮古經五十六卷，經（七十）〔十七〕篇。
      <note>經（七十）〔十七〕篇。　劉敞說此「七十」與後「七十」皆當作「十七」。錢大昭、王先謙都說劉說是。</note>后氏、戴氏。</p>
   </div>
   <div>
      <p>記百三十一篇。七十子後學者所記也。</p>
   </div>
   <div>
      <p>明堂陰陽三十三篇。古明堂之遺事。</p>
   </div>
   <div>
      <p>王史氏二十一篇。七十子後學者。
      <note>[一]師古曰：「劉向別錄云六國時人也。」</note>
      </p>
   </div>
   <div>
      <p>曲臺后倉九篇。
      <note>[二]如淳曰：「行禮射於曲臺，后倉為記，故名曰曲臺記。漢官曰大射于曲臺。」晉灼曰：「天子射宮也。西京無太學，於此行禮也。」</note>
      </p>
   </div>
   <div>
      <p>中庸說二篇。
      <note>[三]師古曰：「今禮記有中庸一篇，亦非本禮經，蓋此之流。」</note>
      </p>
   </div>
   <div>
      <p>明堂陰陽說五篇。</p>
   </div>
   <div>
      <p>周官經六篇。王莽時劉歆置博士。
      <note>[四]師古曰：「即今之周官禮也，亡其冬官，以考工記充之。」</note>
      </p>
   </div>
   <div>
      <p>周官傳四篇。</p>
   </div>
   <div>
      <p>軍禮司馬法百五十五篇。</p>
   </div>
   <div>
      <p>古封禪羣祀二十二篇。</p>
   </div>
   <div>
      <p>封禪議對十九篇。武帝時也。</p>
   </div>
   <div>
      <p>漢封禪羣祀三十六篇。</p>
   </div>
   <pb n="1710"/>
   <div>
      <p>議奏三十八篇。石渠。</p>
   </div>
   <div>
      <p>凡禮十三家，五百五十五篇。入司馬法一家，百五十五篇。</p>
   </div>
   <div>
      <p>易曰：「有夫婦父子君臣上下，禮義有所錯。」
      <note>[一]師古曰：「序卦之辭也。錯，置也，音千故反。」</note>
而帝王質文世有損益，至周曲為之防，事為之制，
      <note>[二]師古曰：「委曲防閑，每事為制也。」</note>
故曰：「禮經三百，威儀三千。」
      <note>[三]韋昭曰：「周禮三百六十官也。三百，舉成數也。」臣瓚曰：「禮經三百，謂冠、婚、吉、凶。周禮三百，是官名也。」師古曰：「禮經三百，韋說是也。威儀三千乃謂冠、婚、吉、凶，蓋儀禮是也。」</note>
及周之衰，諸侯將踰法度，惡其害己，皆滅去其籍，自孔子時而不具，至秦大壞。漢興，魯高堂生傳士禮十七篇。訖孝宣世，后倉最明。戴德、戴聖、慶普皆其弟子，三家立於學官。禮古經者，出於魯淹中
      <note>[四]蘇林曰：「里名也。」</note>
及孔氏，（學七十）〔與十七〕篇文相似，
      <note>（學七十）〔與十七〕篇文相似，　劉敞說「學七十」當作「與十七」。楊樹達以為劉說確鑿不可易。</note>
多三十九篇。及明堂陰陽、王史氏記所見，多天子諸侯卿大夫之制，雖不能備，猶瘉倉等推士禮而致於天子之說。
      <note>[五]師古曰：「瘉與愈同。愈，勝也。」</note>
      </p>
   </div>
   <div>
      <p>樂記二十三篇。</p>
   </div>
   <div>
      <p>王禹記二十四篇。</p>
   </div>
   <div>
      <p>雅歌詩四篇。</p>
   </div>
   <div>
      <p>雅琴趙氏七篇。名定，勃海人，宣帝時丞相魏相所奏。</p>
   </div>
   <div>
      <p>雅琴師氏八篇。名中，東海人，傳言師曠後。</p>
   </div>
   <div>
      <p>雅琴龍氏九十九篇。名德，梁人。
      <note>[一]師古曰：「劉向別錄云亦魏相所奏也。與趙定俱召見待詔，後拜為侍郎。」</note>
      </p>
   </div>
   <div>
      <p>凡樂六家，百六十五篇。出淮南劉向等琴頌七篇。</p>
   </div>
   <div>
      <p>易曰：「先王作樂崇德，殷薦之上帝，以享祖考。」
      <note>[一]師古曰：「豫卦象辭也。殷，盛也。」</note>
故自黃帝下至三代，樂各有名。孔子曰：「安上治民，莫善於禮；移風易俗，莫善於樂。」
      <note>[二]師古曰：「孝經載孔子之言。」</note>
二者相與並行。周衰俱壞，樂尤微
</p>
   </div>
   <pb n="1712"/>
   <div>
      <p>
眇，以音律為節，
      <note>[三]師古曰：「眇，細也。言其道精微，節在音律，不可具於書。眇亦讀曰妙。」</note>
又為鄭衞所亂故無遺法。漢興，制氏以雅樂聲律，世在樂官，頗能紀其鏗鏘鼓舞，而不能言其義。
      <note>[四]師古曰：「鏗音初衡反。」</note>
六國之君，魏文侯最為好古，孝文時得其樂人竇公，
      <note>[五]師古曰：「桓譚新論云竇公年百八十歲，兩目皆盲，文帝奇之，問曰：『何因至此？』對曰：『臣年十三失明，父母哀其不及衆技，教鼓琴，臣導引，無所服餌。』」</note>
獻其書，乃周官大宗伯之大司樂章也。武帝時，河間獻王好儒，與毛生等共采周官及諸子言樂事者，以作樂記，獻八佾之舞，與制氏不相遠。其內史丞王定傳之，以授常山王禹。禹，成帝時為謁者，數言其義，
      <note>[六]師古曰：「數音所角反。」</note>
獻二十四卷記。劉向校書，得樂記二十三篇，與禹不同，其道穴帚以益微。
      <note>[七]師古曰：「穴帚，漸也。」</note>
      </p>
   </div>
   <div>
      <p>春秋古經十二篇，經十一卷。公羊、穀梁二家。</p>
   </div>
   <pb n="1713"/>
   <div>
      <p>左氏傳三十卷。左丘明，魯太史。</p>
   </div>
   <div>
      <p>公羊傳十一卷。公羊子，齊人。
      <note>[一]師古曰：「名高。」</note>
      </p>
   </div>
   <div>
      <p>穀梁傳十一卷。穀梁子，魯人。
      <note>[二]師古曰：「名喜。」</note>
      </p>
   </div>
   <div>
      <p>鄒氏傳十一卷。</p>
   </div>
   <div>
      <p>夾氏傳十一卷。有錄無書。
      <note>[三]師古曰：「夾音頰。」</note>
      </p>
   </div>
   <div>
      <p>左氏微二篇。
      <note>[四]師古曰：「微謂釋其微指。」</note>
      </p>
   </div>
   <div>
      <p>鐸氏微三篇。楚太傅鐸椒也。</p>
   </div>
   <div>
      <p>張氏微十篇。</p>
   </div>
   <div>
      <p>虞氏微傳二篇。趙相虞卿。</p>
   </div>
   <div>
      <p>公羊外傳五十篇。</p>
   </div>
   <div>
      <p>穀梁外傳二十篇。</p>
   </div>
   <div>
      <p>公羊章句三十八篇。</p>
   </div>
   <div>
      <p>穀梁章句三十三篇。</p>
   </div>
   <div>
      <p>公羊雜記八十三篇。</p>
   </div>
   <div>
      <p>公羊顏氏記十一篇。</p>
   </div>
   <pb n="1714"/>
   <div>
      <p>公羊董仲舒治獄十六篇。</p>
   </div>
   <div>
      <p>議奏三十九篇。石渠論。</p>
   </div>
   <div>
      <p>國語二十一篇。左丘明著。</p>
   </div>
   <div>
      <p>新國語五十四篇。劉向分國語。</p>
   </div>
   <div>
      <p>世本十五篇。古史官記黃帝以來訖春秋時諸侯大夫。</p>
   </div>
   <div>
      <p>戰國策二十三篇。記春秋後。</p>
   </div>
   <div>
      <p>奏事二十篇。秦時大臣奏事，及刻石名山文也。</p>
   </div>
   <div>
      <p>楚漢春秋九篇。陸賈所記。</p>
   </div>
   <div>
      <p>太史公百三十篇。十篇有錄無書。</p>
   </div>
   <div>
      <p>馮商所續太史公七篇。
      <note>[五]韋昭曰：「馮商受詔續太史公十餘篇，在班彪別錄。商字子高。」師古曰：「七略云商陽陵人，治易，事五鹿充宗，後事劉向，能屬文，後與孟柳俱待詔，頗序列傳，未卒，病死。」</note>
      </p>
   </div>
   <div>
      <p>太古以來年紀二篇。</p>
   </div>
   <div>
      <p>漢著記百九十卷。
      <note>[六]師古曰：「若今之起居注。」</note>
      </p>
   </div>
   <div>
      <p>漢大年紀五篇。</p>
   </div>
   <div>
      <p>凡春秋二十三家，九百四十八篇。省太史公四篇。</p>
   </div>
   <pb n="1715"/>
   <div>
      <p>古之王者世有史官，君舉必書，所以慎言行，昭法式也。左史記言，右史記事，事為春秋，言為尚書，帝王靡不同之。周室既微，載籍殘缺，仲尼思存前聖之業，乃稱曰：「夏禮吾能言之，杞不足徵也；殷禮吾能言之，宋不足徵也。文獻不足故也，足則吾能徵之矣。」
      <note>[一]師古曰：「論語載孔子之言也。徵，成也。獻，賢也。孔子自謂能言夏、殷之禮，而杞、宋之君文章賢材不足以成之，故我不得成此禮也。」</note>
以魯周公之國，禮文備物，史官有法，故與左丘明觀其史記，據行事，仍人道，
      <note>[二]師古曰：「仍亦因也。」</note>
因興以立功，就敗以成罰，假日月以定曆數，藉朝聘以正禮樂。有所襃諱貶損，不可書見，口授弟子，弟子退而異言。
      <note>[三]師古曰：「謂人執所見，各不同也。」</note>
丘明恐弟子各安其意，以失其真，故論本事而作傳，明夫子不以空言說經也。春秋所貶損大人當世君臣，有威權勢力，其事實皆形於傳，是以隱其書而不宣，所以免時難也。及末世口說流行，故有公羊、穀梁、鄒、夾之傳。四家之中，公羊、穀梁立於學官，鄒氏無師，夾氏未有書。</p>
   </div>
   <div>
      <p>論語古二十一篇。出孔子壁中，兩子張。
      <note>[一]如淳曰：「分堯曰篇後子張問『何如可以從政』已下為篇，名曰從政。」</note>
      </p>
   </div>
   <div>
      <p>齊二十二篇。多問王、知道。
      <note>[二]如淳曰：「問王、知道，皆篇名也。」</note>
      </p>
   </div>
   <div>
      <p>魯二十篇，傳十九篇。
      <note>[三]師古曰：「解釋論語意者。」</note>
      </p>
   </div>
   <div>
      <p>齊說二十九篇。</p>
   </div>
   <div>
      <p>魯夏侯說二十一篇。</p>
   </div>
   <div>
      <p>魯安昌侯說二十一篇。
      <note>[四]師古曰：「張禹也。」</note>
      </p>
   </div>
   <div>
      <p>魯王駿說二十篇。
      <note>[五]師古曰：「王吉子。」</note>
      </p>
   </div>
   <div>
      <p>燕傳說三卷。</p>
   </div>
   <div>
      <p>議奏十八篇。石渠論。</p>
   </div>
   <div>
      <p>孔子家語二十七卷。
      <note>[六]師古曰：「非今所有家語。」</note>
      </p>
   </div>
   <pb n="1717"/>
   <div>
      <p>孔子三朝七篇。
      <note>[七]師古曰：「今大戴禮有其一篇，蓋孔子對〔魯〕哀公語也。
            
         
         蓋孔子對〔魯〕哀公語也。　景祐、殿本都有「魯」字。
三朝見公，故曰三朝。」</note>
      </p>
   </div>
   <div>
      <p>孔子徒人圖法二卷。</p>
   </div>
   <div>
      <p>凡論語十二家，二百二十九篇。</p>
   </div>
   <div>
      <p>論語者，孔子應答弟子時人及弟子相與言而接聞於夫子之語也。當時弟子各有所記。夫子既卒，門人相與輯而論篹，故謂之論語。
      <note>[一]師古曰：「輯與集同。篹與撰同。」</note>
漢興，有齊、魯之說。傳齊論者，昌邑中尉王吉、少府宋畸、
      <note>[二]師古曰：「畸音居宜反。」</note>
御史大夫貢禹、尚書令五鹿充宗、膠東庸生，唯王陽名家。
      <note>[三]師古曰：「王吉字子陽，故謂之王陽。」</note>
傳魯論語者，常山都尉龔奮、長信少府夏侯勝、丞相韋賢、魯扶卿、前將軍蕭望之、安昌侯張禹，皆名家。張氏最後而行於世。</p>
   </div>
   <div>
      <p>孝經古孔氏一篇。二十二章。
      <note>[一]師古曰：「劉向云古文字也。庶人章分為二也，曾子敢問章為三，又多一章，凡二十二章。」</note>
      </p>
   </div>
   <div>
      <p>孝經一篇。十八章。長孫氏、江氏、后氏、翼氏四家。</p>
   </div>
   <div>
      <p>長孫氏說二篇。</p>
   </div>
   <div>
      <p>江氏說一篇。</p>
   </div>
   <div>
      <p>翼氏說一篇。</p>
   </div>
   <div>
      <p>后氏說一篇。</p>
   </div>
   <div>
      <p>雜傳四篇。</p>
   </div>
   <div>
      <p>安昌侯說一篇。</p>
   </div>
   <div>
      <p>五經雜議十八篇。石渠論。</p>
   </div>
   <div>
      <p>爾雅三卷二十篇。
      <note>[二]張晏曰：「爾，近也。雅，正也。」</note>
      </p>
   </div>
   <div>
      <p>小爾雅一篇，古今字一卷。</p>
   </div>
   <div>
      <p>弟子職一篇。
      <note>[三]應劭曰：「管仲所作，在管子書。」</note>
      </p>
   </div>
   <pb n="1719"/>
   <div>
      <p>說三篇。</p>
   </div>
   <div>
      <p>凡孝經十一家，五十九篇。</p>
   </div>
   <div>
      <p>孝經者，孔子為曾子陳孝道也。夫孝，天之經，地之義，民之行也。舉大者言，故曰孝經。漢興，長孫氏、博士江翁、少府后倉、諫大夫翼奉、安昌侯張禹傳之，各自名家。經文皆同，唯孔氏壁中古文為異。「父母生之，續莫大焉」，「故親生之膝下」，諸家說不安處，古文字讀皆異。
      <note>[一]臣瓚曰：「孝經云『續莫大焉』，而諸家之說各不安處之也。」師古曰：「桓譚新論云古孝經千八百七十（一）〔二〕字，
            
         
         千八百七十（一）〔二〕字，　景祐、殿本都作「二」。
今異者四百餘字。」</note>
      </p>
   </div>
   <div>
      <p>史籀十五篇。周宣王太史作大篆十五篇，建武時亡六篇矣。
      <note>[一]師古曰：「籀音冑。」</note>
      </p>
   </div>
   <div>
      <p>八體六技。
      <note>[二]韋昭曰：「八體，一曰大篆，二曰小篆，三曰刻符，四曰蟲書，五曰摹印，六曰署書，七曰殳書，八曰隸書。」</note>
      </p>
   </div>
   <div>
      <p>蒼頡一篇。上七章，秦丞相李斯作；爰歷六章，車府令趙高作；博學七章，太史令胡母敬作。</p>
   </div>
   <pb n="1720"/>
   <div>
      <p>凡將一篇。司馬相如作。</p>
   </div>
   <div>
      <p>急就一篇。（成）〔元〕帝時黃門令史游作。
      <note>（成）〔元〕帝時黃門令史游作。　錢大昭說「成帝」當作「元帝」。　按景祐、殿本都作「元帝」。</note>
      </p>
   </div>
   <div>
      <p>元尚一篇。成帝時將作大匠李長作。</p>
   </div>
   <div>
      <p>訓纂一篇。揚雄作。</p>
   </div>
   <div>
      <p>別字十三篇。</p>
   </div>
   <div>
      <p>蒼頡傳一篇。</p>
   </div>
   <div>
      <p>揚雄蒼頡訓纂一篇。</p>
   </div>
   <div>
      <p>杜林蒼頡訓纂一篇。</p>
   </div>
   <div>
      <p>杜林蒼頡故一篇。</p>
   </div>
   <div>
      <p>凡小學十家，四十五篇。入揚雄、杜林二家二篇。</p>
   </div>
   <div>
      <p>易曰：「上古結繩以治，後世聖人易之以書契，百官以治，萬民以察，蓋取諸夬。」
      <note>[一]師古曰：「下繫之辭。」</note>
「夬，揚於王庭」，
      <note>[二]師古曰：「夬卦之辭。」</note>
言其宣揚於王者朝廷，其用最大也。古者八歲入小學，故周官保氏掌養國子，教之六書，
      <note>[三]師古曰：「保氏，地官之屬也。保，安也。」</note>
謂象形、象事、象意、象聲、轉注、假借，造字之本也。
      <note>[四]師古曰：「象形，謂畫成其物，隨體詰屈，日、月是也。象事，即指事也，謂視而可識，察而見意，上、下是也。象意，即會意也，謂比類合誼，以見指撝，武、信是也。象聲，即形聲，謂以事為名，取譬相成，江、河是也。轉注，謂建類一首，同意相受，考、老是也。假借，謂本無其字，依聲託事，令、長是也。文字之義，總歸六書，故曰立字之本也。」</note>漢興，蕭何草
</p>
   </div>
   <pb n="1721"/>
   <div>
      <p>
律，
      <note>[五]師古曰：「草，創造之。」</note>
亦著其法，曰：「太史試學童，能諷書九千字以上，乃得為史。又以六體試之，課最者以為尚書御史史書令史。
      <note>[六]韋昭曰：「若今尚書蘭臺令史也。」臣瓚曰：「史書，今之太史書。」</note>
吏民上書，字或不正，輒舉劾。」六體者，古文、奇字、篆書、隸書、繆篆、蟲書，
      <note>[七]師古曰：「古文謂孔子壁中書。奇字即古文而異者也。篆書謂小篆，蓋秦始皇使程邈所作也。隸書亦程邈所獻，主於徒隸，從簡易也。繆篆謂其文屈曲纏繞，所以摹印章也。蟲書謂為蟲鳥之形，所以書幡信也。」</note>
皆所以通知古今文字，摹印章，書幡信也。古制，書必同文，不知則闕，問諸故老，至於衰世，是非無正，人用其私。
      <note>[八]師古曰：「各任私意而為字。」</note>
故孔子曰：「吾猶及史之闕文也，今亡矣夫！」
      <note>[九]師古曰：「論語載孔子之（書）〔言〕，
            
         
         論語載孔子之（書）〔言〕，　景祐、殿本都作「言」。王先謙說作「言」是。
謂文字有疑，則當闕而不說。孔子自言，我初涉學，尚見闕文，今則皆無，任意改（治）〔作〕也。」
            
         
         任意改（治）〔作〕也。　景祐、殿本都作「作」。王先謙說作「作」是。
      </note>
蓋傷其穴帚不正。
      <note>[一０]師古曰：「穴帚，漸也。」</note>
史籀篇者，周時史官教學童書也，與孔氏壁中古文異體。蒼頡七章者，秦丞相李斯所作也；爰歷六章者，車府令趙高所作也；博學七章者，太史令胡母敬所作也：文字多取史籀篇，而篆體復頗異，所謂秦篆者也。是時始造隸書矣，起於官獄多事，苟趨省易，
      <note>[一一]師古曰：「趨讀曰趣，謂趣向之也。易音弋豉反。」</note>
施之於徒隸也。漢（書）〔興〕，
      <note>漢（書）〔興〕，　景祐、殿本都作「興」，此誤。</note>
閭里書師合蒼頡、爰歷、博學三篇，斷六十字以為一章，凡五十五章，并為蒼頡篇。
      <note>[一二]師古曰：「并，合也，總合以為蒼頡篇也。」</note>
武帝時司馬相如作凡將篇，無復字。
      <note>[一三]師古曰：「復，重也，音扶目反。後皆類此。」</note>
元帝時黃門令史游作急就篇，成帝時將作大匠李長作元尚篇，皆蒼頡中正字也。凡將則頗有出矣。至元始中，徵天下通小學者以百數，各令記字於庭中。揚雄取其有用者以作訓纂篇，順續蒼頡，又易蒼頡中重復之字，凡八十九章。臣復續揚雄作十（二）〔三〕章，
      <note>臣復續揚雄作十（二）〔三〕章，　景祐、殿本都作「三」。王先謙說作「三」是。</note>
      
         <note>[一四]韋昭曰：「臣，班固自謂也。作十三章，後人不別，疑在蒼頡下篇三十四章中。」</note>
凡一百二章，無復字，六藝羣書所載略備矣。蒼頡多古字，俗師失其讀，宣帝時徵齊人能正讀者，張敞從受之，傳至外孫之子杜林，為作訓故，并列焉。</p>
   </div>
   <pb n="1723"/>
   <div>
      <p>凡六藝一百三家，三千一百二十三篇。入三家，一百五十九篇；出重十一篇。</p>
   </div>
   <div>
      <p>六藝之文：樂以和神，仁之表也；詩以正言，義之用也；禮以明體，明者著見，故無訓也；書以廣聽，知之術也；春秋以斷事，信之符也。五者，蓋五常之道，相須而備，而易為之原。故曰「易不可見，則乾坤或幾乎息矣」，
      <note>[一]蘇林曰：「不能見易意，則乾坤近於滅息也。」師古曰：「此上繫之辭也。幾，近也，音鉅依反。」</note>
言與天地為終始也。至於五學，世有變改，猶五行之更用事焉。
      <note>[二]師古曰：「更，互也，音工衡反。」</note>
古之學者耕且養，三年而通一藝，存其大體，玩經文而已，是故用日少而畜德多，
      <note>[三]師古曰：「畜讀曰蓄。蓄，聚也。易大畜卦象辭曰：『君子以多識前言往行，以畜其德。』」</note>
三十而五經立也。後世經傳既已乖離，博學者又不思多聞闕疑之義，
      <note>[四]師古曰：「論語稱孔子曰『多聞闕疑，慎言其餘，則寡尤』。言為學之道，務在多聞，疑則闕之，慎於言語，則少過也，
故志引之。」</note>
而務碎義逃難，便辭巧說，破壞形體；
      <note>[五]師古曰：「苟為僻碎之義，以避它人之攻難者，故為便辭巧說，以析破文字之形體也。」</note>
說五字之文，至於二三萬言。
      <note>[六]師古曰：「言其煩妄也。桓譚新論云秦近君能說堯典，篇目兩字之說至十餘萬言，但說『曰若稽古』三萬言。」</note>
後進彌以馳逐，故幼童而守一藝，白首而後能言；安其所習，毀所不見，
      <note>[七]師古曰：「己所常習則保安之，未嘗所見者則妄毀誹。」</note>
終以自蔽。此學者之大患也。序六藝為九種。</p>
   </div>
   <div>
      <p>晏子八篇。名嬰，諡平仲，相齊景公，孔子稱善與人交，有列傳。
      <note>[一]師古曰：「有列傳者，謂太史公書。」</note>
      </p>
   </div>
   <div>
      <p>子思二十三篇。名伋，孔子孫，為魯繆公師。</p>
   </div>
   <div>
      <p>曾子十八篇。名參，孔子弟子。</p>
   </div>
   <div>
      <p>漆雕子十三篇。孔子弟子漆雕啟後。</p>
   </div>
   <div>
      <p>宓子十六篇。名不齊，字子賤，孔子弟子。
      <note>[二]師古曰：「宓讀與伏同。」</note>
      </p>
   </div>
   <div>
      <p>景子三篇。說宓子語，似其弟子。</p>
   </div>
   <div>
      <p>世子二十一篇。名碩，陳人也，七十子之弟子。</p>
   </div>
   <div>
      <p>魏文侯六篇。</p>
   </div>
   <div>
      <p>李克七篇。子夏弟子，為魏文侯相。</p>
   </div>
   <pb n="1725"/>
   <div>
      <p>公孫尼子二十八篇。七十子之弟子。</p>
   </div>
   <div>
      <p>孟子十一篇。名軻，鄒人，子思弟子，有列傳。
      <note>[三]師古曰：「聖證論云軻字子車，而此志無字，未詳其所得。」</note>
      </p>
   </div>
   <div>
      <p>孫卿子三十三篇。名況，趙人，為齊稷下祭酒，有列傳。
      <note>[四]師古曰：「本曰荀卿，避宣帝諱，故曰孫。」</note>
      </p>
   </div>
   <div>
      <p>羋子十八篇。名嬰，齊人，七十子之後。
      <note>[五]師古曰：「羋音弭。」</note>
      </p>
   </div>
   <div>
      <p>內業十五篇。不知作書者。</p>
   </div>
   <div>
      <p>周史六弢六篇。惠、襄之間，或曰顯王時，或曰孔子問焉。
      <note>[六]師古曰：「即今之六韜也，蓋言取天下及軍旅之事。弢字與韜同也。」</note>
      </p>
   </div>
   <div>
      <p>周政六篇。周時法度政教。</p>
   </div>
   <div>
      <p>周法九篇。法天地，立百官。</p>
   </div>
   <div>
      <p>河間周制十八篇。似河間獻王所述也。</p>
   </div>
   <div>
      <p>讕言十（一）篇。
      <note>讕言十（一）篇。　景祐、殿本都作「十篇」。</note>不知作者，陳人君法度。
      <note>[七]如淳曰：「讕音粲爛。」師古曰：「說者引孔子家語云孔穿所造，非也。」</note>
      </p>
   </div>
   <div>
      <p>功議四篇。不知作者，論功德事。</p>
   </div>
   <div>
      <p>甯越一篇。中牟人，為周威王師。</p>
   </div>
   <div>
      <p>王孫子一篇。一曰巧心。</p>
   </div>
   <div>
      <p>公孫固一篇。十八章。齊閔王失國，（閒）〔問〕之，
      <note>齊閔王失國，（閒）〔問〕之，　景祐、殿、局本都作「問」。王先謙說作「問」是。</note>
固因為陳古今成敗也。</p>
   </div>
   <div>
      <p>李氏春秋二篇。</p>
   </div>
   <pb n="1726"/>
   <div>
      <p>羊子四篇。百章。故秦博士。</p>
   </div>
   <div>
      <p>董子一篇。名無心，難墨子。</p>
   </div>
   <div>
      <p>（侯）〔俟〕子一篇。
      <note>（侯）〔俟〕子一篇。　景祐、殿本都作「俟」。王先謙說作「俟」是。</note>
      
         <note>[八]李奇曰：「或作侔子。」</note>
      </p>
   </div>
   <div>
      <p>徐子四十二篇。宋外黃人。</p>
   </div>
   <div>
      <p>魯仲連子十四篇。有列傳。</p>
   </div>
   <div>
      <p>平原君七篇。朱建也。</p>
   </div>
   <div>
      <p>虞氏春秋十五篇。虞卿也。</p>
   </div>
   <div>
      <p>高祖傳十三篇。高祖與大臣述古語及詔策也。</p>
   </div>
   <div>
      <p>陸賈二十三篇。</p>
   </div>
   <div>
      <p>劉敬三篇。</p>
   </div>
   <div>
      <p>孝文傳十一篇。文帝所稱及詔策。</p>
   </div>
   <div>
      <p>賈山八篇。</p>
   </div>
   <div>
      <p>太常蓼侯孔臧十篇。父聚，高祖時以功臣封，臧嗣爵。</p>
   </div>
   <div>
      <p>賈誼五十八篇。</p>
   </div>
   <div>
      <p>河間獻王對上下三雍宮三篇。</p>
   </div>
   <pb n="1727"/>
   <div>
      <p>董仲舒百二十三篇。</p>
   </div>
   <div>
      <p>兒寬九篇。</p>
   </div>
   <div>
      <p>公孫弘十篇。</p>
   </div>
   <div>
      <p>終軍八篇。</p>
   </div>
   <div>
      <p>吾丘壽王六篇。</p>
   </div>
   <div>
      <p>虞丘說一篇。難孫卿也。</p>
   </div>
   <div>
      <p>莊助四篇。</p>
   </div>
   <div>
      <p>臣彭四篇。</p>
   </div>
   <div>
      <p>鉤盾冗從李步昌八篇。宣帝時數言事。</p>
   </div>
   <div>
      <p>儒家言十八篇。不知作者。</p>
   </div>
   <div>
      <p>桓寬鹽鐵論六十篇。
      <note>[九]師古曰：「寬字次公，汝南人也。孝昭帝時，丞相御史與諸賢良文學論鹽鐵事，寬撰次之。」</note>
      </p>
   </div>
   <div>
      <p>劉向所序六十七篇。新序、說苑、世說、列女傳頌圖也。</p>
   </div>
   <div>
      <p>揚雄所序三十八篇。太玄十九，法言十三，樂四，箴二。</p>
   </div>
   <div>
      <p>右儒五十三家，八百三十六篇。入揚雄一家〔三〕十八篇。
      <note>入揚雄一家〔三〕十八篇。　景祐、殿本都作「三十八」。</note>
      </p>
   </div>
   <pb n="1728"/>
   <div>
      <p>儒家者流，蓋出於司徒之官，助人君順陰陽明教化者也。游文於六經之中，留意於仁義之際，祖述堯舜，憲章文武，宗師仲尼，以重其言，
      <note>[一]師古曰：「祖，始也。述，修也。憲，法也。章，明也。宗，尊也。言以堯舜為本始而遵修之，以文王、武王為明法，又師尊仲尼之道。」</note>
於道最為高。孔子曰：「如有所譽，其有所試。」
      <note>[二]師古曰：「論語載孔子之言也。言於人有所稱譽者，輒試以事，取其實效也。譽音弋於反。」</note>
唐虞之隆，殷周之盛，仲尼之業，已試之效者也。然惑者既失精微，而辟者又隨時抑揚，違離道本，
      <note>[三]師古曰：「辟讀曰僻。」</note>
苟以譁衆取寵。
      <note>[四]師古曰：「譁，諠也。寵，尊也。譁音呼華反。」</note>
後進循之，是以五經乖析，儒學穴帚衰，此辟儒之患。
      <note>[五]師古曰：「穴帚，漸也。辟讀曰僻。」</note>
      </p>
   </div>
   <div>
      <p>伊尹五十一篇。湯相。</p>
   </div>
   <div>
      <p>太公二百三十七篇。呂望為周師尚父，本有道者。或有近世又以為太公術者所增加也。
      <note>[一]師古曰：「父讀曰甫也。」</note>
謀八十一篇，言七十一篇，兵八十五篇。</p>
   </div>
   <div>
      <p>辛甲二十九篇。紂臣，七十五諫而去，周封之。</p>
   </div>
   <div>
      <p>鬻子二十二篇。名熊，為周師，自文王以下問焉，周封為楚祖。
      <note>[二]師古曰：「鬻音弋六反。」</note>
      </p>
   </div>
   <div>
      <p>筦子八十六篇。名夷吾，相齊桓公，九合諸侯，不以兵車也，有列傳。
      <note>[三]師古曰：「筦讀與管同。」</note>
      </p>
   </div>
   <div>
      <p>老子鄰氏經傳四篇。姓李，名耳，鄰氏傳其學。</p>
   </div>
   <div>
      <p>老子傅氏經說三十七篇。述老子學。</p>
   </div>
   <div>
      <p>老子徐氏經說六篇。字少季，臨淮人，傳老子。</p>
   </div>
   <div>
      <p>劉向說老子四篇。</p>
   </div>
   <div>
      <p>文子九篇。老子弟子，與孔子並時，而稱周平王問，似依託者也。</p>
   </div>
   <pb n="1730"/>
   <div>
      <p>蜎子十三篇。名淵，楚人，老子弟子。
      <note>[四]師古曰：「蜎，姓也。音一元反。」</note>
      </p>
   </div>
   <div>
      <p>關尹子九篇。名喜，為關吏，老子過關，喜去吏而從之。</p>
   </div>
   <div>
      <p>莊子五十二篇。名周，宋人。</p>
   </div>
   <div>
      <p>列子八篇。名圄寇，先莊子，莊子稱之。</p>
   </div>
   <div>
      <p>老成子十八篇。</p>
   </div>
   <div>
      <p>長盧子九篇。〔楚人〕。
      <note>「楚人」二字據景祐、殿本補。</note>
      </p>
   </div>
   <div>
      <p>王狄子一篇。</p>
   </div>
   <div>
      <p>公子牟四篇。魏之公子也，先莊子，莊子稱之。</p>
   </div>
   <div>
      <p>田子二十五篇。名駢，齊人，游稷下，號天口駢。
      <note>[五]師古曰：「駢音步田反。」</note>
      </p>
   </div>
   <div>
      <p>老萊子十六篇。楚人，與孔子同時。</p>
   </div>
   <div>
      <p>黔婁子四篇。齊隱士，守道不詘，威王下之。
      <note>[六]師古曰：「黔音其炎反。下音胡稼反。」</note>
      </p>
   </div>
   <div>
      <p>宮孫子二篇。
      <note>[七]師古曰：「宮孫，姓也，不知名。」</note>
      </p>
   </div>
   <div>
      <p>鶡冠子一篇。楚人，居深山，以鶡為冠。
      <note>[八]師古曰：「以鶡鳥羽為冠。」</note>
      </p>
   </div>
   <div>
      <p>周訓十四篇。
      <note>[九]師古曰：「劉向別錄云人間小書，其言俗薄。」</note>
      </p>
   </div>
   <div>
      <p>黃帝四經四篇。</p>
   </div>
   <pb n="1731"/>
   <div>
      <p>黃帝銘六篇。</p>
   </div>
   <div>
      <p>黃帝君臣十篇。起六國時，與老子相似也。</p>
   </div>
   <div>
      <p>雜黃帝五十八篇。六國時賢者所作。</p>
   </div>
   <div>
      <p>力牧二十二篇。六國時所作，託之力牧。力牧，黃帝相。</p>
   </div>
   <div>
      <p>孫子十六篇。六國時。</p>
   </div>
   <div>
      <p>捷子二篇。齊人，武帝時說。</p>
   </div>
   <div>
      <p>曹羽二篇。楚人，武帝時說於齊王。</p>
   </div>
   <div>
      <p>郎中嬰齊十二篇。武帝時。
      <note>[一０]師古曰：「劉向云故待詔，不知其姓，數從游觀，名能為文。」</note>
      </p>
   </div>
   <div>
      <p>臣君子二篇。蜀人。</p>
   </div>
   <div>
      <p>鄭長者一篇。六國時。先韓子，韓子稱之。
      <note>[一一]師古曰：「別錄云鄭人，不知姓名。」</note>
      </p>
   </div>
   <div>
      <p>楚子三篇。</p>
   </div>
   <div>
      <p>道家言二篇。近世，不知作者。</p>
   </div>
   <div>
      <p>右道三十七家，九百九十三篇。</p>
   </div>
   <pb n="1732"/>
   <div>
      <p>道家者流，蓋出於史官，歷記成敗存亡禍福古今之道，然後知秉要執本，清虛以自守，卑弱以自持，此君人南面之術也。合於堯之克攘，
      <note>[一]師古曰：「虞書堯典稱堯之德曰『允恭克讓』，言其信恭能讓也，故志引之云。攘，古讓字。」</note>
易之嗛嗛，一謙而四益，此其所長也。
      <note>[二]師古曰：「四益，謂天道虧盈而益謙，地道變盈而流謙，鬼神害盈而福謙，人道惡盈而好謙也。此謙卦彖辭。嗛字與謙同。」</note>
及放者為之，則欲絕去禮學，兼棄仁義，
      <note>[三]師古曰：「放，蕩也。」</note>
曰獨任清虛可以為治。</p>
   </div>
   <div>
      <p>宋司星子韋三篇。景公之史。</p>
   </div>
   <div>
      <p>公檮生終始十四篇。傳鄒奭始終書。
      <note>[一]師古曰：「檮音疇，其字從木。」</note>
      </p>
   </div>
   <div>
      <p>公孫發二十二篇。六國時。</p>
   </div>
   <div>
      <p>鄒子四十九篇。名衍，齊人，為燕昭王師，居稷下，號談天衍。</p>
   </div>
   <div>
      <p>鄒子終始五十六篇。
      <note>[二]師古曰：「亦鄒衍所說。」</note>
      </p>
   </div>
   <div>
      <p>乘丘子五篇。六國時。</p>
   </div>
   <div>
      <p>杜文公五篇。六國時。
      <note>[三]師古曰：「劉向別錄云韓人也。」</note>
      </p>
   </div>
   <div>
      <p>黃帝泰素二十篇。六國時韓諸公子所作。
      <note>[四]師古曰：「劉向別錄云或言韓諸公孫之所作也。言陰陽五行，以為黃帝之道也，故曰泰素。」</note>
      </p>
   </div>
   <div>
      <p>南公三十一篇。六國時。</p>
   </div>
   <div>
      <p>容成子十四篇。</p>
   </div>
   <div>
      <p>張蒼十六篇。丞相北平侯。</p>
   </div>
   <div>
      <p>鄒奭子十二篇。齊人，號曰雕龍奭。
      <note>[五]師古曰：「奭音試亦反。」</note>
      </p>
   </div>
   <div>
      <p>閭丘子十三篇。名快，魏人，在南公前。</p>
   </div>
   <div>
      <p>馮促十三篇。鄭人。</p>
   </div>
   <pb n="1734"/>
   <div>
      <p>將鉅子五篇。六國時。先南公，南公稱之。</p>
   </div>
   <div>
      <p>五曹官制五篇。漢制，似賈誼所條。</p>
   </div>
   <div>
      <p>周伯十一篇。齊人，六國時。</p>
   </div>
   <div>
      <p>衞侯官十二篇。近世，不知作者。</p>
   </div>
   <div>
      <p>于長天下忠臣九篇。平陰人，近世。
      <note>[六]師古曰：「劉向別錄云傳天下忠臣。」</note>
      </p>
   </div>
   <div>
      <p>公孫渾邪十五篇。平曲侯。</p>
   </div>
   <div>
      <p>雜陰陽三十八篇。不知作者。</p>
   </div>
   <div>
      <p>右陰陽二十一家，三百六十九篇。</p>
   </div>
   <div>
      <p>陰陽家者流，蓋出於羲和之官，敬順昊天，歷象日月星辰，敬授民時，此其所長也。及
</p>
   </div>
   <pb n="1735"/>
   <div>
      <p>
拘者為之，則牽於禁忌，泥於小數，
      <note>[一]師古曰：「泥，滯也，音乃計反。」</note>
舍人事而任鬼神。
      <note>[二]師古曰：「舍，廢也。」</note>
      </p>
   </div>
   <div>
      <p>李子三十二篇。名悝，相魏文侯，富國彊兵。</p>
   </div>
   <div>
      <p>商君二十九篇。名鞅，姬姓，衞後也，相秦孝公，有列傳。</p>
   </div>
   <div>
      <p>申子六篇。名不害，京人，相韓昭侯，終其身諸侯不敢侵韓。
      <note>[一]師古曰：「京，河南京縣。」</note>
      </p>
   </div>
   <div>
      <p>處子九篇。
      <note>[二]師古曰：「史記云趙有處子。」</note>
      </p>
   </div>
   <div>
      <p>慎子四十二篇。名到，先申韓，申韓稱之。</p>
   </div>
   <div>
      <p>韓子五十五篇。名非，韓諸公子，使秦，李斯害而殺之。</p>
   </div>
   <div>
      <p>游棣子一篇。</p>
   </div>
   <div>
      <p>鼂錯三十一篇。
      <note>[三]師古曰：「棣音徒計反。」</note>
      </p>
   </div>
   <div>
      <p>燕十事十篇。不知作者。</p>
   </div>
   <div>
      <p>法家言二篇。不知作者。</p>
   </div>
   <div>
      <p>右法十家，二百一十七篇。</p>
   </div>
   <pb n="1736"/>
   <div>
      <p>法家者流，蓋出於理官，信賞必罰，以輔禮制。易曰「先王以明罰飭法」，
      <note>[一]師古曰：「噬嗑之象辭也。飭，整也，讀與敕同。」</note>
此其所長也。及刻者為之，則無教化，去仁愛，專任刑法而欲以致治，至於殘害至親，傷恩薄厚。
      <note>[二]師古曰：「薄厚者，變厚為薄。」</note>
      </p>
   </div>
   <div>
      <p>鄧析二篇。鄭人，與子產並時。
      <note>[一]師古曰：「列子及孫卿並云子產殺鄧析。據左傳，昭公二十年子產卒，定公九年駟歂殺鄧析而用其竹刑，則非子產所殺也。」</note>
      </p>
   </div>
   <div>
      <p>尹文子一篇。說齊宣王。先公孫龍。
      <note>[二]師古曰：「劉向云與宋鈃俱游稷下。鈃音形。」</note>
      </p>
   </div>
   <div>
      <p>公孫龍子十四篇。趙人。
      <note>[三]師古曰：「即為堅白之辯者。」</note>
      </p>
   </div>
   <div>
      <p>成公生五篇。與黃公等同時。
      <note>[四]師古曰：「姓成公。劉向云與李斯子由同時。由為三川守，成公生游談不仕。」</note>
      </p>
   </div>
   <div>
      <p>惠子一篇。名施，與莊子並時。</p>
   </div>
   <div>
      <p>黃公四篇。名疵，為秦博士，作歌詩，在秦時歌詩中。
      <note>[五]師古曰：「疵音才斯反。」</note>
      </p>
   </div>
   <div>
      <p>毛公九篇。趙人，與公孫龍等並游平原君趙勝家。
      <note>[六]師古曰：「劉向別錄云論堅白同異，以為可以治天下。此蓋史記所云『藏於博徒』者。」</note>
      </p>
   </div>
   <pb n="1737"/>
   <div>
      <p>右名七家，三十六篇。</p>
   </div>
   <div>
      <p>名家者流，蓋出於禮官。古者名位不同，禮亦異數。孔子曰：「必也正名乎！名不正則言不順，言不順則事不成。」
      <note>[一]師古曰：「論語載孔子之言也。言欲為政，必先正其名。」</note>
此其所長也。及譥者為之，
      <note>[二]晉灼曰：「譥，許也。」師古曰：「譥音工釣反。」</note>
則苟鉤（鈲）〔金〕析亂而已。
      <note>則苟鉤（鈲）〔金〕析亂而已。　李慈銘說「鈲」當作「金」，注同。</note>
      
         <note>[三]師古曰：「（鈲）〔金〕，破也，音普革反，又音普狄反。」</note>
      </p>
   </div>
   <div>
      <p>尹佚二篇。周臣，在成、康時也。</p>
   </div>
   <pb n="1738"/>
   <div>
      <p>田俅子三篇。先韓子。
      <note>[一]蘇林曰：「俅音仇。」</note>
      </p>
   </div>
   <div>
      <p>我子一篇。
      <note>[二]師古曰：「劉向別錄云為墨子之學。」</note>
      </p>
   </div>
   <div>
      <p>隨巢子六篇。墨翟弟子。</p>
   </div>
   <div>
      <p>胡非子三篇。墨翟弟子。</p>
   </div>
   <div>
      <p>墨子七十一篇。名翟，為宋大夫，在孔子後。</p>
   </div>
   <div>
      <p>右墨六家，八十六篇。</p>
   </div>
   <div>
      <p>墨家者流，蓋出於清廟之守。茅屋采椽，
      <note>[一]師古曰：「采，柞木也，字作棌，本從木。以茅覆屋，以棌為椽，言其質素也。采音千在反。」</note>
是以貴儉；養三老五更，是以兼愛；選士大射，是以上賢；宗祀嚴父，是以右鬼；
      <note>[二]如淳曰：「右鬼，謂信鬼神。若杜伯射宣王，是親鬼而右之。」師古曰：「右猶尊尚也。」</note>
順四時而行，是以非命；
      <note>[三]蘇林曰：「非有命者，言儒者執有命，而反勸人修德積善，政教與行相反，故譏之也。」如淳曰：「言無吉凶之命，但有賢不肖（之）善惡。」
            
         
         但有賢不肖（之）善惡。　景祐、殿本都無「之」字。
      </note>
以孝視天下，是以上同：
      <note>[四]如淳曰：「言皆同，可以治也。」師古曰：「墨子有節用、兼愛、上賢、明鬼神、非命、上同等諸篇，故志歷序其本意
也。視讀曰示。」</note>
此其所長也。及蔽者為之，見儉之利，因以非禮，推兼愛之意，而不知別親疏。</p>
   </div>
   <div>
      <p>蘇子三十一篇。名秦，有列傳。</p>
   </div>
   <div>
      <p>張子十篇。名儀，有列傳。</p>
   </div>
   <div>
      <p>龐煖二篇。為燕將。
      <note>[一]師古曰：「煖音許遠反。」</note>
      </p>
   </div>
   <div>
      <p>闕子一篇。</p>
   </div>
   <div>
      <p>國筮子十七篇。</p>
   </div>
   <div>
      <p>秦零陵令信一篇。難秦相李斯。</p>
   </div>
   <div>
      <p>蒯子五篇。名通。</p>
   </div>
   <div>
      <p>鄒陽七篇。</p>
   </div>
   <div>
      <p>主父偃二十八篇。</p>
   </div>
   <div>
      <p>徐樂一篇。</p>
   </div>
   <div>
      <p>莊安一篇。</p>
   </div>
   <div>
      <p>待詔金馬聊蒼三篇。趙人，武帝時。
      <note>[二]師古曰：「嚴助傳作膠蒼，而此志作聊。志傳不同，未知孰是。」</note>
      </p>
   </div>
   <div>
      <p>右從橫十二家，百七篇。</p>
   </div>
   <pb n="1740"/>
   <div>
      <p>從橫家者流，蓋出於行人之官。孔子曰：「誦詩三百，使於四方，不能專對，雖多亦奚以為？」
      <note>[一]師古曰：「論語載孔子之言也。謂人不達於事，誦詩雖多，亦無所用。」</note>
又曰：「使乎，使乎！」
      <note>[二]師古曰：「亦論語載孔子之言，歎使者之難其人。」</note>
言其當權事制宜，受命而不受辭，此其所長也。及邪人為之，則上詐諼而棄其信。
      <note>[三]師古曰：「諼，詐言也，音許遠反。」</note>
      </p>
   </div>
   <div>
      <p>孔甲盤盂二十六篇。黃帝之史，或曰夏帝孔甲，似皆非。</p>
   </div>
   <div>
      <p>大人巾三十七篇。傳言禹所作，其文似後世語。
      <note>[一]師古曰：「人巾，古禹字。」</note>
      </p>
   </div>
   <div>
      <p>五子胥八篇。名員，春秋時為吳將，忠直遇讒死。</p>
   </div>
   <div>
      <p>子晚子三十五篇。齊人，好議兵，與司馬法相似。</p>
   </div>
   <div>
      <p>由余三篇。戎人，秦穆公聘以為大夫。</p>
   </div>
   <div>
      <p>尉繚（子）二十九篇。
      <note>尉繚（子）二十九篇。　景祐、殿本都無「子」字。</note>六國時。
      <note>[二]師古曰：「尉，姓；繚，名也。音了，又音聊。劉向別錄云繚為商君學。」</note>
      </p>
   </div>
   <pb n="1741"/>
   <div>
      <p>尸子二十篇。名佼，魯人，秦相商君師之。鞅死，佼逃入蜀。
      <note>[三]師古曰：「佼音絞。」</note>
      </p>
   </div>
   <div>
      <p>呂氏春秋二十六篇。秦相呂不韋輯智略士作。</p>
   </div>
   <div>
      <p>淮南內二十一篇。王安。</p>
   </div>
   <div>
      <p>淮南外三十三篇。
      <note>[四]師古曰：「內篇論道，外篇雜說。」</note>
      </p>
   </div>
   <div>
      <p>東方朔二十篇。</p>
   </div>
   <div>
      <p>伯象先生一篇。
      <note>[五]應劭曰：「蓋隱者也，故公孫敖難以無益世主之治。」</note>
      </p>
   </div>
   <div>
      <p>荊軻論五篇。軻為燕刺秦王，不成而死，司馬相如等論之。</p>
   </div>
   <div>
      <p>吳子一篇。</p>
   </div>
   <div>
      <p>公孫尼一篇。</p>
   </div>
   <div>
      <p>博士臣賢對一篇。漢世，難韓子、商君。</p>
   </div>
   <div>
      <p>臣說三篇。武帝時（所）作賦。
      <note>武帝時（所）作賦。　景祐、殿本都無「所」字。</note>
      
         <note>[六]師古曰：「說者，其人名，讀曰悅。」</note>
      </p>
   </div>
   <div>
      <p>解子簿書三十五篇。</p>
   </div>
   <div>
      <p>推雜書八十七篇。</p>
   </div>
   <div>
      <p>雜家言一篇。王伯，不知作者。
      <note>[七]師古曰：「言伯王之道。伯讀曰霸。」</note>
      </p>
   </div>
   <div>
      <p>右雜二十家，四百三篇。入兵法。</p>
   </div>
   <pb n="1742"/>
   <div>
      <p>雜家者流，蓋出於議官。兼儒、墨，合名、法，知國體之有此，
      <note>[一]師古曰：「治國之體，亦當有此雜家之說。」</note>
見王治之無不貫，
      <note>[二]師古曰：「王者之治，於百家之道無不貫綜。」</note>
此其所長也。及盪者為之，則漫羨而無所歸心。
      <note>[三]師古曰：「漫，放也。羨音弋戰反。」</note>
      </p>
   </div>
   <div>
      <p>神農二十篇。六國時，諸子疾時（念）〔怠〕於農業，
      <note>諸子疾時（念）〔怠〕於農業，　景祐、殿本都作「怠」，此誤。</note>
道耕農事，託之神農。
      <note>[一]師古曰：「劉向別錄云疑李悝及商君所說。」</note>
      </p>
   </div>
   <div>
      <p>野老十七篇。六國時，在齊、楚間。
      <note>[二]應劭曰：「年老居田野，相民耕種，故號野老。」</note>
      </p>
   </div>
   <div>
      <p>宰氏十七篇。不知何世。</p>
   </div>
   <pb n="1743"/>
   <div>
      <p>董安國十六篇。漢代內史，不知何帝時。</p>
   </div>
   <div>
      <p>尹都尉十四篇。不知何世。</p>
   </div>
   <div>
      <p>趙氏五篇。不知何世。</p>
   </div>
   <div>
      <p>氾勝之十八篇。成帝時為議郎。
      <note>[三]師古曰：「劉向別錄云使教田三輔，有好田者師之，徙為御史。氾音凡，又音敷劍反。」</note>
      </p>
   </div>
   <div>
      <p>王氏六篇。不知何世。</p>
   </div>
   <div>
      <p>蔡癸一篇。宣帝時，以言便宜，至弘農太守。
      <note>[四]師古曰：「劉向別錄云邯鄲人。」</note>
      </p>
   </div>
   <div>
      <p>右農九家，百一十四篇。</p>
   </div>
   <div>
      <p>農家者流，蓋出於農稷之官。播百穀，勸耕桑，以足衣食，故八政一曰食，二曰貨。孔子曰「所重民食」，
      <note>[一]師古曰：「論語載孔子稱殷湯伐桀告天辭也。言為君之道，所重者在人之食。」</note>
此其所長也。及鄙者為之，以為無所事聖王，
      <note>[二]師古曰：「言不須聖（主）〔王〕，
            
         
         言不須聖（主）〔王〕，　景祐、殿本都作「王」。
天下自治。」</note>
欲使君臣並耕，誖上下之序。
      <note>[三]師古曰：「誖，亂也，音布內反。」</note>
      </p>
   </div>
   <div>
      <p>伊尹說二十七篇。其語淺薄，似依託也。</p>
   </div>
   <div>
      <p>鬻子說十九篇。後世所加。</p>
   </div>
   <div>
      <p>周考七十六篇。考周事也。</p>
   </div>
   <div>
      <p>青史子五十七篇。古史官記事也。</p>
   </div>
   <div>
      <p>師曠六篇。見春秋，其言淺薄，本與此同，似因託之。</p>
   </div>
   <div>
      <p>務成子十一篇。稱堯問，非古語。</p>
   </div>
   <div>
      <p>宋子十八篇。孫卿道宋子，其言黃老意。</p>
   </div>
   <div>
      <p>天乙三篇。天乙謂湯，其言非殷時，皆依託也。</p>
   </div>
   <div>
      <p>黃帝說四十篇。迂誕依託。</p>
   </div>
   <div>
      <p>封禪方說十八篇。武帝時。</p>
   </div>
   <div>
      <p>待詔臣饒心術二十五篇。武帝時。
      <note>[一]師古曰：「劉向別錄云饒齊人也，不知其姓，武帝時待詔，作書名曰心術也。」</note>
      </p>
   </div>
   <div>
      <p>待詔臣安成未央術一篇。
      <note>[二]應劭曰：「道家也，好養生事，為未央之術。」</note>
      </p>
   </div>
   <pb n="1745"/>
   <div>
      <p>臣壽周紀七篇。項國圉人，宣帝時。</p>
   </div>
   <div>
      <p>虞初周說九百四十三篇。河南人，武帝時以方士侍郎（隴）〔號〕黃車使者。
      <note>武帝時以方士侍郎（隴）〔號〕黃車使者。　景祐、殿本都作「號」。</note>
      
         <note>[三]應劭曰：「其說以周書為本。」師古曰：「史記云虞初洛陽人，即張衡西京賦『小說九百，本自虞初』者也。」</note>
      </p>
   </div>
   <div>
      <p>百家百三十九卷。</p>
   </div>
   <div>
      <p>右小說十五家，千三百八十篇。</p>
   </div>
   <div>
      <p>小說家者流，蓋出於稗官。
      <note>[一]如淳曰：「稗音鍛家排。九章『細米為稗』。街談巷說，其細碎之言也。王者欲知閭巷風俗，故立稗官使稱說之。今世亦謂偶語為稗。」師古曰：「稗音稊稗之稗，不與鍛排同也。稗官，小官。漢名臣奏唐林請省置吏，公卿大夫至都官稗官各減什三，是也。」</note>
街談巷語，道聽塗說者之所造也。孔子曰：「雖小道，必有可觀者焉，致遠恐泥，是以君子弗為也。」
      <note>[二]師古曰：「論語載孔子之言。泥，滯也，音乃細反。」</note>
然亦弗滅也。閭里小知者之所及，亦使綴而不忘。如或一言可采，此亦芻蕘狂夫之議也。</p>
   </div>
   <div>
      <p>凡諸子百八十九家，四千三百二十四篇。出蹵鞠又一家，二十五篇。</p>
   </div>
   <pb n="1746"/>
   <div>
      <p>諸子十家，其可觀者九家而已。皆起於王道既微，諸侯力政，時君世主，好惡殊方，
      <note>[一]師古曰：「好音呼到反。惡音一故反。」</note>
是以九家之（說）〔術〕
      <note>是以九家之（說）〔術〕　景祐、殿本都作「術」。</note>
蠭出並作，
      <note>[二]師古曰：「蠭與鋒同。」</note>
各引一端，崇其所善，以此馳說，取合諸侯。其言雖殊，辟猶水火，相滅亦相生也。
      <note>[三]師古曰：「辟讀曰譬。」</note>
仁之與義，敬之與和，相反而皆相成也。易曰：「天下同歸而殊塗，一致而百慮。」
      <note>[四]師古曰：「下繫之辭。」</note>
今異家者各推所長，窮知究慮，以明其指，雖有蔽短，合其要歸，亦六經之支與流裔。
      <note>[五]師古曰：「裔，衣末也。其於六經，如水之下流，衣之末裔。」</note>
使其人遭明王聖主，得其所折中，皆股肱之材已。
      <note>[六]師古曰：「已，語終辭。」</note>
仲尼有言：「禮失而求諸野。」
      <note>[七]師古曰：「言都邑失禮，則於外野求之，亦將有獲。」</note>
方今去聖久遠，道術缺廢，無所更索，
      <note>[八]師古曰：「索，求也。」</note>
彼九家者，不猶瘉於野乎？
      <note>[九]師古曰：「瘉與愈同。愈，勝也。」</note>
若能修六藝之術，而觀此九家之言，舍短取長，則可以通萬方之略矣。
      <note>[一０]師古曰：「舍，廢也。」</note>
      </p>
   </div>
   <div>
      <p>屈原賦二十五篇。楚懷王大夫，有列傳。</p>
   </div>
   <div>
      <p>唐勒賦四篇。楚人。</p>
   </div>
   <div>
      <p>宋玉賦十六篇。楚人，與唐勒並時，在屈原後也。</p>
   </div>
   <div>
      <p>趙幽王賦一篇。</p>
   </div>
   <div>
      <p>莊夫子賦二十四篇。名忌，吳人。</p>
   </div>
   <div>
      <p>賈誼賦七篇。</p>
   </div>
   <div>
      <p>枚乘賦九篇。</p>
   </div>
   <div>
      <p>司馬相如賦二十九篇。</p>
   </div>
   <div>
      <p>淮南王賦八十二篇。</p>
   </div>
   <div>
      <p>淮南王羣臣賦四十四篇。</p>
   </div>
   <div>
      <p>太常蓼侯孔臧賦二十篇。</p>
   </div>
   <div>
      <p>陽丘侯劉隁賦十九篇。
      <note>[一]師古曰：「隁音偃。」</note>
      </p>
   </div>
   <div>
      <p>吾丘壽王賦十五篇。</p>
   </div>
   <pb n="1748"/>
   <div>
      <p>蔡甲賦一篇。</p>
   </div>
   <div>
      <p>上所自造賦二篇。
      <note>[二]師古曰：「武帝也。」</note>
      </p>
   </div>
   <div>
      <p>兒寬賦二篇。</p>
   </div>
   <div>
      <p>光祿大夫張子僑賦三篇。與王襃同時也。</p>
   </div>
   <div>
      <p>陽成侯劉德賦九篇。</p>
   </div>
   <div>
      <p>劉向賦三十三篇。</p>
   </div>
   <div>
      <p>王襃賦十六篇。</p>
   </div>
   <div>
      <p>右賦二十家，三百六十一篇。</p>
   </div>
   <div>
      <p>陸賈賦三篇。</p>
   </div>
   <div>
      <p>枚皋賦百二十篇。</p>
   </div>
   <div>
      <p>朱建賦二篇。</p>
   </div>
   <div>
      <p>常侍郎莊怱奇賦十一篇。枚皋同時。
      <note>[一]師古曰：「七略云『怱奇者，或言莊夫子子，或言族家子莊助昆弟也。從行至茂陵，（造作）〔詔造〕賦』。」
            
         
         從行至茂陵，（造作）〔詔造〕賦。　景祐、殿本都作「詔造」。
      </note>
      </p>
   </div>
   <pb n="1749"/>
   <div>
      <p>嚴助賦三十五篇。
      <note>[二]師古曰：「上言莊怱奇，下言嚴助，史駮文。」</note>
      </p>
   </div>
   <div>
      <p>朱買臣賦三篇。</p>
   </div>
   <div>
      <p>宗正劉辟彊賦八篇。</p>
   </div>
   <div>
      <p>司馬遷賦八篇。</p>
   </div>
   <div>
      <p>郎中臣嬰齊賦十篇。</p>
   </div>
   <div>
      <p>臣說賦九篇。
      <note>[三]師古曰：「說，名，音悅。」</note>
      </p>
   </div>
   <div>
      <p>臣吾賦十八篇。</p>
   </div>
   <div>
      <p>遼東太守蘇季賦一篇。</p>
   </div>
   <div>
      <p>蕭望之賦四篇。</p>
   </div>
   <div>
      <p>河內太守徐明賦三篇。字長君，東海人，元、成世歷五郡太守，有能名。</p>
   </div>
   <div>
      <p>給事黃門侍郎李息賦九篇。</p>
   </div>
   <div>
      <p>淮陽憲王賦二篇。</p>
   </div>
   <div>
      <p>揚雄賦十二篇。</p>
   </div>
   <div>
      <p>待詔馮商賦九篇。</p>
   </div>
   <div>
      <p>博士弟子杜參賦二篇。
      <note>[四]師古曰：「劉向別錄云『臣向謹與長社尉杜參校中祕書』。劉歆又云『參，杜陵人，以陽朔元年病死，〔死〕時年二十餘』。」
            
         
         〔死〕時年二十餘。　景祐、殿本都有「死」字。
      </note>
      </p>
   </div>
   <pb n="1750"/>
   <div>
      <p>車郎張豐賦三篇。張子僑子。</p>
   </div>
   <div>
      <p>驃騎將軍朱宇賦三篇。
      <note>[五]師古曰：「劉向別錄云『驃騎將軍史朱宇』，志以宇在驃騎府，故總言驃騎將軍。」</note>
      </p>
   </div>
   <div>
      <p>右賦二十一家，二百七十四篇。入揚雄八篇。</p>
   </div>
   <div>
      <p>孫卿賦十篇。</p>
   </div>
   <div>
      <p>秦時雜賦九篇。</p>
   </div>
   <div>
      <p>李思孝景皇帝頌十五篇。</p>
   </div>
   <div>
      <p>廣川惠王越賦五篇。</p>
   </div>
   <div>
      <p>長沙王羣臣賦三篇。</p>
   </div>
   <div>
      <p>魏內史賦二篇。</p>
   </div>
   <pb n="1751"/>
   <div>
      <p>東暆令延年賦七篇。
      <note>[一]師古曰：「東暆，縣名。暆音移。」</note>
      </p>
   </div>
   <div>
      <p>衞士令李忠賦二篇。</p>
   </div>
   <div>
      <p>張偃賦二篇。</p>
   </div>
   <div>
      <p>賈充賦四篇。</p>
   </div>
   <div>
      <p>張仁賦六篇。</p>
   </div>
   <div>
      <p>秦充賦二篇。</p>
   </div>
   <div>
      <p>李步昌賦二篇。</p>
   </div>
   <div>
      <p>侍郎謝多賦十篇。</p>
   </div>
   <div>
      <p>平陽公主舍人周長孺賦二篇。</p>
   </div>
   <div>
      <p>雒陽錡華賦九篇。
      <note>[二]師古曰：「錡，姓；華，名。錡音魚綺反。」</note>
      </p>
   </div>
   <div>
      <p>眭弘賦一篇。
      <note>[三]師古曰：「即眭孟也。眭音先隨反。」</note>
      </p>
   </div>
   <div>
      <p>別栩陽賦五篇。
      <note>[四]服虔曰：「栩音詡。」</note>
      </p>
   </div>
   <div>
      <p>臣昌市賦六篇。</p>
   </div>
   <div>
      <p>臣義賦二篇。</p>
   </div>
   <div>
      <p>黃門書者假史王商賦十三篇。</p>
   </div>
   <pb n="1752"/>
   <div>
      <p>侍中徐博賦四篇。</p>
   </div>
   <div>
      <p>黃門書者王廣呂嘉賦五篇。</p>
   </div>
   <div>
      <p>漢中都尉丞華龍賦二篇。</p>
   </div>
   <div>
      <p>左馮翊史路恭賦八篇。</p>
   </div>
   <div>
      <p>右賦二十五家，百三十六篇。</p>
   </div>
   <div>
      <p>客主賦十八篇。</p>
   </div>
   <div>
      <p>雜行出及頌德賦二十四篇。</p>
   </div>
   <div>
      <p>雜四夷及兵賦二十篇。</p>
   </div>
   <div>
      <p>雜中賢失意賦十二篇。</p>
   </div>
   <div>
      <p>雜思慕悲哀死賦十六篇。</p>
   </div>
   <pb n="1753"/>
   <div>
      <p>雜鼓琴劍戲賦十三篇。</p>
   </div>
   <div>
      <p>雜山陵水泡雲氣雨旱賦十六篇。
      <note>[一]師古曰：「泡，水上浮漚也。泡音普交反。漚音一侯反。」</note>
      </p>
   </div>
   <div>
      <p>雜禽獸六畜昆蟲賦十八篇。</p>
   </div>
   <div>
      <p>雜器械草木賦三十三篇。</p>
   </div>
   <div>
      <p>（文）〔大〕雜賦三十四篇。
      <note>（文）〔大〕雜賦三十四篇。　景祐、殿本都作「大」。</note>
      </p>
   </div>
   <div>
      <p>成相雜辭十一篇。</p>
   </div>
   <div>
      <p>隱書十八篇。
      <note>[二]師古曰：「劉向別錄云『隱書者，疑其言以相問，對者以慮思之，可以無不諭』。」</note>
      </p>
   </div>
   <div>
      <p>右雜賦十二家，二百三十三篇。</p>
   </div>
   <div>
      <p>高祖歌詩二篇。</p>
   </div>
   <div>
      <p>泰一雜甘泉壽宮歌詩十四篇。</p>
   </div>
   <div>
      <p>宗廟歌詩五篇。</p>
   </div>
   <div>
      <p>漢興以來兵所誅滅歌詩十四篇。</p>
   </div>
   <pb n="1754"/>
   <div>
      <p>出行巡狩及游歌詩十篇。</p>
   </div>
   <div>
      <p>臨江王及愁思節士歌詩四篇。</p>
   </div>
   <div>
      <p>李夫人及幸貴人歌詩三篇。</p>
   </div>
   <div>
      <p>詔賜中山靖王子噲及孺子妾冰未央材人歌詩四篇。
      <note>[一]師古曰：「孺子，王妾之有品號者也。妾，王之衆妾也。冰，其名。材人，天子內官。」</note>
      </p>
   </div>
   <div>
      <p>吳楚汝南歌詩十五篇。</p>
   </div>
   <div>
      <p>燕代謳雁門雲中隴西歌詩九篇。</p>
   </div>
   <div>
      <p>邯鄲河間歌詩四篇。</p>
   </div>
   <div>
      <p>齊鄭歌詩四篇。</p>
   </div>
   <div>
      <p>淮南歌詩四篇。</p>
   </div>
   <div>
      <p>左馮翊秦歌詩三篇。</p>
   </div>
   <div>
      <p>京兆尹秦歌詩五篇。</p>
   </div>
   <div>
      <p>河東蒲反歌詩一篇。</p>
   </div>
   <div>
      <p>黃門倡車忠等歌詩十五篇。</p>
   </div>
   <div>
      <p>雜各有主名歌詩十篇。</p>
   </div>
   <div>
      <p>雜歌詩九篇。</p>
   </div>
   <pb n="1755"/>
   <div>
      <p>雒陽歌詩四篇。</p>
   </div>
   <div>
      <p>河南周歌詩七篇。</p>
   </div>
   <div>
      <p>河南周歌聲曲折七篇。</p>
   </div>
   <div>
      <p>周謠歌詩七十五篇。</p>
   </div>
   <div>
      <p>周謠歌詩聲曲折七十五篇。</p>
   </div>
   <div>
      <p>諸神歌詩三篇。</p>
   </div>
   <div>
      <p>送迎靈頌歌詩三篇。</p>
   </div>
   <div>
      <p>周歌詩二篇。</p>
   </div>
   <div>
      <p>南郡歌詩五篇。</p>
   </div>
   <div>
      <p>右歌詩二十八家，三百一十四篇。</p>
   </div>
   <div>
      <p>凡詩賦百六家，千三百一十八篇。入揚雄八篇。</p>
   </div>
   <div>
      <p>傳曰：「不歌而誦謂之賦，登高能賦可以為大夫。」言感物造耑，材知深美，
      <note>[一]師古曰：「耑，古端字也。因物動志，則造辭義之端緒。」</note>
可與圖事，故可以為列大夫也。古者諸侯卿大夫交接鄰國，以微言相感，當揖讓之時，必稱詩以諭
</p>
   </div>
   <pb n="1756"/>
   <div>
      <p>
其志，蓋以別賢不肖而觀盛衰焉。故孔子曰「不學詩，無以言」也。
      <note>[二]師古曰：「論語載孔子戒伯魚之辭也。」</note>
春秋之後，周道穴帚壞，
      <note>[三]師古曰：「穴帚，漸也。」</note>
聘問歌詠不行於列國，學詩之士逸在布衣，而賢人失志之賦作矣。大儒孫卿及楚臣屈原離讒憂國，皆作賦以風，
      <note>[四]師古曰：「離，遭也。風讀曰諷。次下亦同。」</note>
咸有惻隱古詩之義。其後宋玉、唐勒，漢興枚乘、司馬相如，下及揚子雲，競為侈麗閎衍之詞，沒其風諭之義。是以揚子悔之，曰：「詩人之賦麗以則，辭人之賦麗以淫。
      <note>[五]師古曰：「辭人，言後代之為文辭。」</note>
如孔氏之門人用賦也，則賈誼登堂，相如入室矣，如其不用何！」
      <note>[六]師古曰：「言孔氏之門既不用賦，不可如何。謂賈誼、相如無所施也。」</note>
自孝武立樂府而采歌謠，於是有代趙之謳，秦楚之風，皆感於哀樂，緣事而發，亦可以觀風俗，知薄厚云。〔序〕詩賦為五種。
      <note>〔序〕詩賦為五種。　景祐、殿本都有「序」字。</note>
      </p>
   </div>
   <div>
      <p>吳孫子兵法八十二篇。圖九卷。
      <note>[一]師古曰：「孫武也，臣於闔廬。」</note>
      </p>
   </div>
   <pb n="1757"/>
   <div>
      <p>齊孫子八十九篇。圖四卷。
      <note>[二]師古曰：「孫臏。」</note>
      </p>
   </div>
   <div>
      <p>公孫鞅二十七篇。</p>
   </div>
   <div>
      <p>吳起四十八篇。有列傳。</p>
   </div>
   <div>
      <p>范蠡二篇。越王句踐臣也。</p>
   </div>
   <div>
      <p>大夫種二篇。與范蠡俱事句踐。</p>
   </div>
   <div>
      <p>（季）〔李〕子十篇。
      <note>（季）〔李〕子十篇。　景祐、殿本都作「李」。</note>
      </p>
   </div>
   <div>
      <p>娷一篇。
      <note>[三]師古曰：「娷音女瑞反，蓋說兵法者，人名也。」</note>
      </p>
   </div>
   <div>
      <p>兵春秋一篇。</p>
   </div>
   <div>
      <p>龐煖三篇。
      <note>[四]師古曰：「煖音許遠反，又音許元反。」</note>
      </p>
   </div>
   <div>
      <p>兒良一篇。
      <note>[五]師古曰：「六國時人也。兒音五溪反。」</note>
      </p>
   </div>
   <div>
      <p>廣武君一篇。李左車。</p>
   </div>
   <div>
      <p>韓信三篇。
      <note>[六]師古曰：「淮陰侯。」</note>
      </p>
   </div>
   <div>
      <p>右兵權謀十三家，二百五十九篇。省伊尹、太公、管子、孫卿子、鶡冠子、蘇子、蒯通、陸賈、淮南王二百五十九種，出司馬法入禮也。</p>
   </div>
   <pb n="1758"/>
   <div>
      <p>權謀者，以正守國，以奇用兵，先計而後戰，兼形勢，包陰陽，用技巧者也。</p>
   </div>
   <div>
      <p>楚兵法七篇。圖四卷。</p>
   </div>
   <div>
      <p>蚩尤二篇。見呂刑。</p>
   </div>
   <div>
      <p>孫軫五篇。圖二卷。</p>
   </div>
   <div>
      <p>繇敘二篇。</p>
   </div>
   <div>
      <p>王孫十六篇。圖五卷。</p>
   </div>
   <div>
      <p>尉繚三十一篇。</p>
   </div>
   <div>
      <p>魏公子二十一篇。圖十卷。名無忌，有列傳。</p>
   </div>
   <div>
      <p>景子十三篇。</p>
   </div>
   <pb n="1759"/>
   <div>
      <p>李良三篇。</p>
   </div>
   <div>
      <p>丁子一篇。</p>
   </div>
   <div>
      <p>項王一篇。名籍。</p>
   </div>
   <div>
      <p>右兵形勢十一家，九十二篇。圖十八卷。</p>
   </div>
   <div>
      <p>形勢者，靁動風舉，後發而先至，離合背鄉，變化無常，
      <note>[一]師古曰：「背音步內反。鄉讀曰嚮。」</note>
以輕疾制敵者也。</p>
   </div>
   <div>
      <p>太壹兵法一篇。</p>
   </div>
   <div>
      <p>天一兵法三十五篇。</p>
   </div>
   <div>
      <p>神農兵法一篇。</p>
   </div>
   <div>
      <p>黃帝十六篇。圖三卷。</p>
   </div>
   <div>
      <p>封胡五篇。黃帝臣，依託也。</p>
   </div>
   <div>
      <p>風后十三篇。圖二卷。黃帝臣，依託也。</p>
   </div>
   <div>
      <p>力牧十五篇。黃帝臣，依託也。</p>
   </div>
   <div>
      <p>鵊冶子一篇。圖一卷。
      <note>[一]晉灼曰：「鵊音夾。」</note>
      </p>
   </div>
   <pb n="1760"/>
   <div>
      <p>鬼容區三篇。圖一卷。黃帝臣，依託。
      <note>[二]師古曰：「即鬼臾區也。」</note>
      </p>
   </div>
   <div>
      <p>地典六篇。</p>
   </div>
   <div>
      <p>孟子一篇。</p>
   </div>
   <div>
      <p>東父三十一篇。</p>
   </div>
   <div>
      <p>師曠八篇。晉平公臣。</p>
   </div>
   <div>
      <p>萇弘十五篇。周史。</p>
   </div>
   <div>
      <p>別成子望軍氣六篇。圖三卷。</p>
   </div>
   <div>
      <p>辟兵威勝方七十篇。</p>
   </div>
   <div>
      <p>右陰陽十六家，二百四十九篇，圖十卷。</p>
   </div>
   <div>
      <p>陰陽者，順時而發，推刑德，隨斗擊，因五勝，
      <note>[一]師古曰：「五勝，五行相勝也。」</note>
假鬼神而為助者也。</p>
   </div>
   <div>
      <p>鮑子兵法十篇。圖一卷。</p>
   </div>
   <pb n="1761"/>
   <div>
      <p>五子胥十篇。圖一卷。</p>
   </div>
   <div>
      <p>公勝子五篇。</p>
   </div>
   <div>
      <p>苗子五篇。圖一卷。</p>
   </div>
   <div>
      <p>逢門射法二篇。
      <note>[一]師古曰：「即逢蒙。」</note>
      </p>
   </div>
   <div>
      <p>陰通成射法十一篇。</p>
   </div>
   <div>
      <p>李將軍射法三篇。
      <note>[二]師古曰：「李廣。」</note>
      </p>
   </div>
   <div>
      <p>魏氏射法六篇。</p>
   </div>
   <div>
      <p>彊弩將軍王圍射法五卷。
      <note>[三]師古曰：「圍，郁郅人也，見趙充國傳。」</note>
      </p>
   </div>
   <div>
      <p>望遠連弩射法具十五篇。</p>
   </div>
   <div>
      <p>護軍射師王賀射書五篇。</p>
   </div>
   <div>
      <p>蒲苴子弋法四篇。
      <note>[四]師古曰：「苴音子余反。」</note>
      </p>
   </div>
   <div>
      <p>劍道三十八篇。</p>
   </div>
   <div>
      <p>手搏六篇。</p>
   </div>
   <div>
      <p>雜家兵法五十七篇。</p>
   </div>
   <div>
      <p>蹵鞠又二十五篇。
      <note>[五]師古曰：「鞠又以韋為之，實以物，蹵蹋之以為戲也。蹵鞠又，陳力之事，故附於兵法焉。蹵音子六反。鞠又音巨六反。」</note>
      </p>
   </div>
   <pb n="1762"/>
   <div>
      <p>右兵技巧十三家，百九十九篇。省墨子重，入蹵鞠又也。</p>
   </div>
   <div>
      <p>技巧者，習手足，便器械，積機關，以立攻守之勝者也。</p>
   </div>
   <div>
      <p>凡兵書五十三家，七百九十篇，圖四十三卷。省十家二百七十一篇重，入蹵鞠又一家二十五篇，出司馬法百五十五篇入禮也。</p>
   </div>
   <div>
      <p>兵家者，蓋出古司馬之職，王官之武備也。洪範八政，八曰師。孔子曰為國者「足食足兵」，
      <note>[一]師古曰：「論語載孔子之言。無兵與食，不可以為國。」</note>
「以不教民戰，是謂棄之」，
      <note>[二]師古曰：「亦論語所載孔子之言，非其不素習武備。」</note>
明兵之重也。易曰「古者弦木為弧，剡木為矢，弧矢之利，以威天下」，
      <note>[三]師古曰：「下繫之辭也。弧，木弓也。剡謂銳而利之也，音弋冉反。」</note>
其用上矣。後世燿金為刃，割革為甲，
      <note>[四]師古曰：「燿讀與鑠同，謂銷也。」</note>
器械甚備。下及湯武受命，以師克亂而濟百姓，動之以仁義，行之以禮讓，司馬法是其遺事也。自春秋至於戰國，出奇設伏，變詐之兵並作。漢興，張良、韓信序次兵法，凡百八十二家，刪取要用，定著三十
</p>
   </div>
   <pb n="1763"/>
   <div>
      <p>
五家。諸呂用事而盜取之。武帝時，軍政楊僕捃摭遺逸，紀奏兵錄，
      <note>[五]師古曰：「捃摭，謂拾取之。捃音九問反。摭音之石反。」</note>
猶未能備。至于孝成，命任宏論次兵書為四種。</p>
   </div>
   <div>
      <p>泰壹雜子星二十八卷。</p>
   </div>
   <div>
      <p>五殘雜變星二十一卷。
      <note>[一]師古曰：「五殘，星名也。見天文志。」</note>
      </p>
   </div>
   <div>
      <p>黃帝雜子氣三十三篇。</p>
   </div>
   <div>
      <p>常從日月星氣二十一卷。
      <note>[二]師古曰：「常從，人姓名也，老子師之。」</note>
      </p>
   </div>
   <div>
      <p>皇公雜子星二十二卷。</p>
   </div>
   <div>
      <p>淮南雜子星十九卷。</p>
   </div>
   <pb n="1764"/>
   <div>
      <p>泰壹雜子雲雨三十四卷。</p>
   </div>
   <div>
      <p>國章觀霓雲雨三十四卷。</p>
   </div>
   <div>
      <p>泰階六符一卷。
      <note>[三]李奇曰：「三台謂之泰階，兩兩成體，三台故六。觀色以知吉凶，故曰符。」</note>
      </p>
   </div>
   <div>
      <p>金度玉衡漢五星客流出入八篇。</p>
   </div>
   <div>
      <p>漢五星彗客行事占驗八卷。</p>
   </div>
   <div>
      <p>漢日旁氣行事占驗三卷。</p>
   </div>
   <div>
      <p>漢流星行事占驗八卷。</p>
   </div>
   <div>
      <p>漢日旁氣行占驗十三卷。</p>
   </div>
   <div>
      <p>漢日食月暈雜變行事占驗十三卷。</p>
   </div>
   <div>
      <p>海中星占驗十二卷。</p>
   </div>
   <div>
      <p>海中五星經雜事二十二卷。</p>
   </div>
   <div>
      <p>海中五星順逆二十八卷。</p>
   </div>
   <div>
      <p>海中二十八宿國分二十八卷。</p>
   </div>
   <div>
      <p>海中二十八宿臣分二十八卷。</p>
   </div>
   <div>
      <p>海中日月彗虹雜占十八卷。</p>
   </div>
   <pb n="1765"/>
   <div>
      <p>圖書祕記十七篇。</p>
   </div>
   <div>
      <p>右天文二十一家，四百四十五卷。</p>
   </div>
   <div>
      <p>天文者，序二十八宿，步五星日月，以紀吉凶之象，聖王所以參政也。易曰：「觀乎天文，以察時變。」
      <note>[一]師古曰：「賁卦之彖辭也。」</note>
然星事歹凶悍，非湛密者弗能由也。
      <note>[二]師古曰：「歹凶讀與凶同。湛讀曰沈。由，用也。」</note>
夫觀景以譴形，非明王亦不能服聽也。以不能由之臣，諫不能聽之王，此所以兩有患也。</p>
   </div>
   <div>
      <p>黃帝五家曆三十三卷。</p>
   </div>
   <div>
      <p>顓頊曆二十一卷。</p>
   </div>
   <div>
      <p>顓頊五星曆十四卷。</p>
   </div>
   <div>
      <p>日月宿曆十三卷。</p>
   </div>
   <pb n="1766"/>
   <div>
      <p>夏殷周魯曆十四卷。</p>
   </div>
   <div>
      <p>天曆大曆十八卷。</p>
   </div>
   <div>
      <p>漢元殷周諜曆十七卷。</p>
   </div>
   <div>
      <p>耿昌月行帛圖二百三十二卷。</p>
   </div>
   <div>
      <p>耿昌月行度二卷。</p>
   </div>
   <div>
      <p>傳周五星行度三十九卷。</p>
   </div>
   <div>
      <p>律曆數法三卷。</p>
   </div>
   <div>
      <p>自古五星宿紀三十卷。</p>
   </div>
   <div>
      <p>太歲謀日晷二十九卷。</p>
   </div>
   <div>
      <p>帝王諸侯世譜二十卷。</p>
   </div>
   <div>
      <p>古來帝王年譜五卷。</p>
   </div>
   <div>
      <p>日晷書三十四卷。</p>
   </div>
   <div>
      <p>許商算術二十六卷。</p>
   </div>
   <div>
      <p>杜忠算術十六卷。</p>
   </div>
   <div>
      <p>右曆譜十八家，六百六卷。</p>
   </div>
   <pb n="1767"/>
   <div>
      <p>曆譜者，序四時之位，正分至之節，會日月五星之辰，以考寒暑殺生之實。故聖王必正曆數，以定三統服色之制，又以探知五星日月之會。凶阨之患，吉隆之喜，其術皆出焉。此聖人知命之術也，非天下之至材，其孰與焉！
      <note>[一]師古曰：「與讀曰豫。」</note>
道之亂也，患出於小人而強欲知天道者，壞大以為小，削遠以為近，是以道術破碎而難知也。</p>
   </div>
   <div>
      <p>泰一陰陽二十三卷。</p>
   </div>
   <div>
      <p>黃帝陰陽二十五卷。</p>
   </div>
   <div>
      <p>黃帝諸子論陰陽二十五卷。</p>
   </div>
   <div>
      <p>諸王子論陰陽二十五卷。</p>
   </div>
   <div>
      <p>太元陰陽二十六卷。</p>
   </div>
   <div>
      <p>三典陰陽談論二十七卷。</p>
   </div>
   <div>
      <p>神農大幽五行二十七卷。</p>
   </div>
   <div>
      <p>四時五行經二十六卷。</p>
   </div>
   <div>
      <p>猛子閭昭二十五卷。</p>
   </div>
   <pb n="1768"/>
   <div>
      <p>陰陽五行時令十九卷。</p>
   </div>
   <div>
      <p>堪輿金匱十四卷。
      <note>[一]師古曰：「許慎云『堪，天道；輿，地道也』。」</note>
      </p>
   </div>
   <div>
      <p>務成子災異應十四卷。</p>
   </div>
   <div>
      <p>十二典災異應十二卷。</p>
   </div>
   <div>
      <p>鍾律災異二十六卷。</p>
   </div>
   <div>
      <p>鍾律叢辰日苑二十三卷。</p>
   </div>
   <div>
      <p>鍾律消息二十九卷。</p>
   </div>
   <div>
      <p>黃鍾七卷。</p>
   </div>
   <div>
      <p>天一六卷。</p>
   </div>
   <div>
      <p>泰一二十（二）九卷。
      <note>泰一二十（二）九卷。　景祐、殿本都作「二十九卷」，「二」字衍。</note>
      </p>
   </div>
   <div>
      <p>刑德七卷。</p>
   </div>
   <div>
      <p>風鼓六甲二十四卷。</p>
   </div>
   <div>
      <p>風后孤虛二十卷。</p>
   </div>
   <div>
      <p>六合隨典二十五卷。</p>
   </div>
   <div>
      <p>轉位十二神二十五卷。</p>
   </div>
   <pb n="1769"/>
   <div>
      <p>羨門式法二十卷。</p>
   </div>
   <div>
      <p>羨門式二十卷。</p>
   </div>
   <div>
      <p>文解六甲十八卷。</p>
   </div>
   <div>
      <p>文解二十八宿二十八卷。</p>
   </div>
   <div>
      <p>五音奇胲用兵二十三卷。
      <note>[二]如淳曰：「音該。」師古曰：「許慎云『胲，軍中約也』。」</note>
      </p>
   </div>
   <div>
      <p>五音奇胲刑德二十一卷。</p>
   </div>
   <div>
      <p>五音定名十五卷。</p>
   </div>
   <div>
      <p>右五行三十一家，六百五十二卷。</p>
   </div>
   <div>
      <p>五行者，五常之形氣也。書云「初一曰五行，次二曰羞用五事」，
      <note>[一]師古曰：「周書洪範之辭也。」</note>
言進用五事以順五行也。貌、言、視、聽、思心失，而五行之序亂，五星之變作，皆出於律曆之數而分為一者也。
      <note>[二]師古曰：「說皆在五行志也。」</note>
其法亦起五德終始，推其極則無不至。而小數家因此以為吉凶，而行於世，穴帚以相亂。
      <note>[三]師古曰：「穴帚，漸也。」</note>
      </p>
   </div>
   <div>
      <p>龜書五十二卷。</p>
   </div>
   <div>
      <p>夏龜二十六卷。</p>
   </div>
   <div>
      <p>南龜書二十八卷。</p>
   </div>
   <div>
      <p>巨龜三十六卷。</p>
   </div>
   <div>
      <p>雜龜十六卷。</p>
   </div>
   <div>
      <p>蓍書二十八卷。</p>
   </div>
   <div>
      <p>周易三十八卷。</p>
   </div>
   <div>
      <p>周易明堂二十六卷。</p>
   </div>
   <div>
      <p>周易隨曲射匿五十卷。</p>
   </div>
   <div>
      <p>大筮衍易二十八卷。</p>
   </div>
   <div>
      <p>大次雜易三十卷。</p>
   </div>
   <div>
      <p>鼠序卜黃二十五卷。</p>
   </div>
   <pb n="1771"/>
   <div>
      <p>於陵欽易吉凶二十三卷。</p>
   </div>
   <div>
      <p>任良易旗七十一卷。</p>
   </div>
   <div>
      <p>易卦八具。</p>
   </div>
   <div>
      <p>右蓍龜十五家，四百一卷。</p>
   </div>
   <div>
      <p>蓍龜者，聖人之所用也。書曰：「女則有大疑，謀及卜筮。」
      <note>[一]師古曰：「周書洪範之辭也。言所為之事有疑，則以卜筮決之也。龜曰卜，蓍曰筮。」</note>
易曰：「定天下之吉凶，成天下之亹亹者，莫善於蓍龜。」「是故君子將有為也，將有行也，問焉而以言，其受命也如嚮，無有遠近幽深，遂知來物。非天下之至精，其孰能與於此！」
      <note>[二]師古曰：「皆上繫之辭也。亹亹，深遠也。言君子所為行，皆以其言問於易。受命如嚮者，謂示以吉凶，其應速疾，如響之隨聲也。遂猶究也。來物謂當來之事也。嚮與響同。與讀曰豫。」</note>
及至衰世，解於齊戒，而婁煩卜筮，
      <note>[三]師古曰：「解讀曰懈。齊讀曰齋。婁讀曰屢。」</note>
神明不應。故筮瀆不告，易以為忌；
      <note>[四]師古曰：「易蒙卦之辭曰『初筮告，再三瀆，瀆則不告』，言童蒙之來決疑。初則以實而告，至於再三，為其煩瀆，乃不告也。」</note>
龜厭不告，詩以為刺。
      <note>[五]師古曰：「小雅小旻之詩曰『我龜既厭，不我告猶』，言卜問煩數，媟嫚於龜，龜靈厭之，不告以道也。」</note>
      </p>
   </div>
   <div>
      <p>黃帝長柳占夢十一卷。</p>
   </div>
   <div>
      <p>甘德長柳占夢二十卷。</p>
   </div>
   <div>
      <p>武禁相衣器十四卷。</p>
   </div>
   <div>
      <p>嚏耳鳴雜占十六卷。
      <note>[一]師古曰：「嚏音丁計反。」</note>
      </p>
   </div>
   <div>
      <p>禎祥變怪二十一卷。</p>
   </div>
   <div>
      <p>人鬼精物六畜變怪二十一卷。</p>
   </div>
   <div>
      <p>變怪誥咎十三卷。</p>
   </div>
   <div>
      <p>執不祥劾鬼物八卷。</p>
   </div>
   <div>
      <p>請官除訞祥十九卷。
      <note>[二]師古曰：「訞字與妖同。」</note>
      </p>
   </div>
   <div>
      <p>禳祀天文十八卷。
      <note>[三]師古曰：「禳，除災也，音人羊反。」</note>
      </p>
   </div>
   <div>
      <p>請禱致福十九卷。</p>
   </div>
   <div>
      <p>請雨止雨二十六卷。</p>
   </div>
   <div>
      <p>泰壹雜子候歲二十二卷。</p>
   </div>
   <div>
      <p>子贛雜子候歲二十六卷。</p>
   </div>
   <div>
      <p>五法積貯寶臧二十三卷。</p>
   </div>
   <pb n="1773"/>
   <div>
      <p>神農教田相土耕種十四卷。</p>
   </div>
   <div>
      <p>昭明子釣種生魚鼈八卷。</p>
   </div>
   <div>
      <p>種樹臧果相蠶十三卷。</p>
   </div>
   <div>
      <p>右雜占十八家，三百一十三卷。</p>
   </div>
   <div>
      <p>雜占者，紀百事之象，候善惡之徵。
      <note>[一]師古曰：「徵，證也。」</note>
易曰：「占事知來。」
      <note>[二]師古曰：「下繫之辭也。言有事而占，則覩方來之驗也。」</note>
衆占非一，而夢為大，故周有其官。
      <note>[三]師古曰：「謂大卜掌三夢之法，又占夢中士二人，皆宗伯之屬官。」</note>
而詩載熊羆虺蛇衆魚旐旟之夢，著明大人之占，以考吉凶，
      <note>[四]師古曰：「小雅斯干之詩曰：『吉夢維何？維熊維羆，男子之祥；維虺維蛇，女子之祥。』無羊之詩曰：『牧人乃夢，衆維魚矣，旐維旟矣。大人占之，衆維魚矣，實維豐年，旐維旟矣，室家溱溱。』言熊羆虺蛇皆為吉祥之夢，而生男女。及見衆魚，則為豐年之應，旐旟則為多盛之象。大人占之，謂以聖人占夢之法占之也。畫龜蛇曰旐，鳥隼曰旟。」</note>
蓋參卜筮。春秋之說訞也，曰：「人之所忌，其氣炎以取之，訞由人興也。人失常則訞興，人無釁焉，訞不自作。」
      <note>[五]師古曰：「申繻之辭也，事見莊公十四年。炎謂火之光始燄燄也。言人之所忌，其氣燄引致於災也。釁，瑕也。失常，謂反五常之德也。炎讀與燄同。」</note>
故曰：「德勝不祥，義厭不惠。」
      <note>[六]師古曰：「厭音伊葉反。惠，順也。」</note>
桑穀共生，大戊以興；鴝雉登鼎，武丁為宗。
      <note>[七]師古曰：「說在郊祀、五行志。」</note>
然惑者不稽諸躬，而忌訞之見，
      <note>[八]師古曰：「稽，考也，計也。」</note>
是以詩刺「召彼故老，訊之占夢」，
      <note>[九]師古曰：「小雅正月之詩也。故老，元老也。訊，問也。言不能修德以禳災，但問元老以占夢之吉凶。」</note>
傷其舍本而憂末，不能勝凶咎也。</p>
   </div>
   <div>
      <p>山海經十三篇。</p>
   </div>
   <div>
      <p>國朝七卷。</p>
   </div>
   <div>
      <p>宮宅地形二十卷。</p>
   </div>
   <div>
      <p>相人二十四卷。</p>
   </div>
   <pb n="1775"/>
   <div>
      <p>相寶劍刀二十卷。</p>
   </div>
   <div>
      <p>相六畜三十八卷。</p>
   </div>
   <div>
      <p>右形法六家，百二十二卷。</p>
   </div>
   <div>
      <p>形法者，大舉九州之勢以立城郭室舍形，人及六畜骨法之度數、器物之形容以求其聲氣貴賤吉凶。猶律有長短，而各徵其聲，非有鬼神，數自然也。然形與氣相首尾，亦有有其形而無其氣，有其氣而無其形，此精微之獨異也。</p>
   </div>
   <div>
      <p>凡數術百九十家，二千五百二十八卷。</p>
   </div>
   <div>
      <p>數術者，皆明堂羲和史卜之職也。史官之廢久矣，其書既不能具，雖有其書而無其人。易曰：「苟非其人，道不虛行。」
      <note>[一]師古曰：「下繫之辭也。言道由人行。」</note>
春秋時魯有梓慎，鄭有裨竈，晉有卜偃，宋有子韋。六國時楚有甘公，魏有石申夫。漢有唐都，庶得麤觕。
      <note>[二]師古曰：「觕，粗略也，音才戶反。」</note>
蓋有因而成易，無因而成難，故因舊書以序數術為六種。</p>
   </div>
   <div>
      <p>黃帝內經十八卷。</p>
   </div>
   <div>
      <p>外經三十（九）〔七〕卷。
      <note>外經三十（九）〔七〕卷。　景祐、殿本都作「七」。</note>
      </p>
   </div>
   <div>
      <p>扁鵲內經九卷。</p>
   </div>
   <div>
      <p>外經十二卷。</p>
   </div>
   <div>
      <p>白氏內經三十八卷。</p>
   </div>
   <div>
      <p>外經三十六卷。</p>
   </div>
   <div>
      <p>旁篇二十五卷。</p>
   </div>
   <div>
      <p>右醫經七家，二百一十六卷。</p>
   </div>
   <div>
      <p>醫經者，原人血脈經（絡）〔落〕
      <note>原人血脈經（絡）〔落〕　景祐、殿本都作「落」。</note>
骨髓陰陽表裏，以起百病之本，死生之分，而用度箴石湯火所施，
      <note>[一]師古曰：「箴，所以刺病也。石謂砭石，即石箴也。古者攻病則有砭，今其術絕矣。箴音之林反。砭音彼廉反。」</note>
調百藥齊和之所宜。
      <note>[二]師古曰：「齊音才詣反，其下並同。和音乎臥反。」</note>
至齊之得，猶慈石取鐵，以物相使。拙者失理，以瘉為劇，（以死為生）〔以生為死〕。
      <note>以瘉為劇，（以死為生）〔以生為死〕。　景祐、殿本都作「以生為死」。</note>
      
         <note>[三]師古曰：「瘉讀與愈同。愈，差也。」</note>
      </p>
   </div>
   <div>
      <p>五藏六府痺十二病方三十卷。
      <note>[一]師古曰：「痺，風溼之病，音必二反。」</note>
      </p>
   </div>
   <div>
      <p>五藏六府疝十六病方四十卷。
      <note>[二]師古曰：「疝，心腹氣病，音山諫反，〔又音刪〕。」
            
         
         音山諫反，〔又音刪〕。　景祐、殿本都有末三字。
      </note>
      </p>
   </div>
   <div>
      <p>五藏六府癉十二病方四十卷。
      <note>[三]師古曰：「癉，黃病，音丁韓反。」</note>
      </p>
   </div>
   <div>
      <p>風寒熱十六病方二十六卷。</p>
   </div>
   <div>
      <p>泰始黃帝扁鵲俞拊方二十三卷。
      <note>[四]應劭曰：「黃帝時醫也。」師古曰：「拊音膚。」</note>
      </p>
   </div>
   <div>
      <p>五藏傷中十一病方三十一卷。</p>
   </div>
   <div>
      <p>客疾五藏狂顛病方十七卷。</p>
   </div>
   <div>
      <p>金創瘲瘛方三十卷。
      <note>[五]服虔曰：「音挈引之挈。」師古曰：「小兒病也。瘛音充制反。瘲音子用反。」</note>
      </p>
   </div>
   <div>
      <p>婦人嬰兒方十九卷。</p>
   </div>
   <div>
      <p>湯液經法三十二卷。</p>
   </div>
   <div>
      <p>神農黃帝食禁七卷。</p>
   </div>
   <div>
      <p>右經方十一家，二百七十四卷。</p>
   </div>
   <pb n="1778"/>
   <div>
      <p>經方者，本草石之寒溫，量疾病之淺深，假藥味之滋，因氣感之宜，辯五苦六辛，致水火之齊，以通閉解結，反之於平。及失其宜者，以熱益熱，以寒增寒，精氣內傷，不見於外，是所獨失也。故諺曰：「有病不治，常得中醫。」</p>
   </div>
   <div>
      <p>容成陰道二十六卷。</p>
   </div>
   <div>
      <p>務成子陰道三十六卷。</p>
   </div>
   <div>
      <p>堯舜陰道二十三卷。</p>
   </div>
   <div>
      <p>湯盤庚陰道二十卷。</p>
   </div>
   <div>
      <p>天老雜子陰道二十五卷。</p>
   </div>
   <div>
      <p>天一陰道二十四卷。</p>
   </div>
   <div>
      <p>黃帝三王養陽方二十卷。</p>
   </div>
   <div>
      <p>三家內房有子方十七卷。</p>
   </div>
   <pb n="1779"/>
   <div>
      <p>右房中八家，百八十六卷。</p>
   </div>
   <div>
      <p>房中者，（性情）〔情性〕之極，
      <note>房中者，（性情）〔情性〕之極，　景祐、殿本都作「情性」。</note>
至道之際，是以聖王制外樂以禁內情，而為之節文。傳曰：「先王之作樂，所以節百事也。」樂而有節，則和平壽考。及迷者弗顧，以生疾而隕性命。</p>
   </div>
   <div>
      <p>宓戲雜子道二十篇。</p>
   </div>
   <div>
      <p>上聖雜子道二十六卷。</p>
   </div>
   <div>
      <p>道要雜子十八卷。</p>
   </div>
   <div>
      <p>黃帝雜子步引十二卷。</p>
   </div>
   <div>
      <p>黃帝岐伯按摩十卷。</p>
   </div>
   <div>
      <p>黃帝雜子芝菌十八卷。
      <note>[一]師古曰：「服餌芝菌之法也。菌音求閔反。」</note>
      </p>
   </div>
   <div>
      <p>黃帝雜子十九家方二十一卷。</p>
   </div>
   <div>
      <p>泰壹雜子十五家方二十二卷。</p>
   </div>
   <div>
      <p>神農雜子技道二十三卷。</p>
   </div>
   <div>
      <p>泰壹雜子黃冶三十一卷。
      <note>[二]師古曰：「黃冶，釋在郊祀志。」</note>
      </p>
   </div>
   <div>
      <p>右神僊十家，二百五卷。</p>
   </div>
   <pb n="1780"/>
   <div>
      <p>神僊者，所以保性命之真，而游求於其外者也。聊以盪意平心，同死生之域，
      <note>[一]師古曰：「盪，滌。一曰，盪，放也。」</note>
而無怵惕於胸中。然而或者專以為務，則誕欺怪迂之文彌以益多，
      <note>[二]師古曰：「誕，大言也。迂，遠也。」</note>
非聖王之所以教也。孔子曰：「索隱行怪，後世有述焉，吾不為之矣。」
      <note>[三]師古曰：「禮記載孔子之言。索隱，求索隱暗之事，而行怪迂之道，妄令後人有所祖述，非我本志。」</note>
      </p>
   </div>
   <div>
      <p>凡方技三十六家，八百六十八卷。</p>
   </div>
   <div>
      <p>方技者，皆生生之具，王官之一守也。太古有岐伯、俞拊，中世有扁鵲、秦和，
      <note>[一]師古曰：「和，秦醫名也。」</note>
蓋論病以及國，原診以知政。
      <note>[二]師古曰：「診，視驗，謂視其脈及色候也。診音軫，又音丈刃反。」</note>
漢興有倉公。今其技術晻味，
      <note>[三]師古曰：「晻與暗同。」</note>
故論其書，以序方技為四種。</p>
   </div>
   <pb n="1781"/>
   <div>
      <p>大凡書，六略三十八種，五百九十六家，萬三千二百六十九卷。入三家，五十篇，省兵十家。</p>
   </div>
   <div>
      <p>項籍字羽，下相人也。
      <note>[一]韋昭曰：「臨淮縣。」</note>
初起，年二十四。其季父梁，梁父即楚名將項燕者也。家世楚將，封於項，
      <note>[二]師古：「即今項城縣。」</note>
故姓項氏。</p>
   </div>
   <pb n="1796"/>
   <div>
      <p>籍少時，學書不成，去；學劍又不成，去。梁怒之。籍曰：「書足記姓名而已。劍一人敵，不足學，學萬人敵耳。」於是梁奇其意，乃教以兵法。籍大喜，略知其意，又不肯竟。梁嘗有櫟陽逮，請蘄獄掾曹咎書抵櫟陽獄史司馬欣，以故事皆已。
      <note>[一]應劭曰：「項梁曾坐事傳繫櫟陽獄，從蘄獄掾曹咎取書與司馬欣。抵，相歸抵也。已，止也。」</note>
梁嘗殺人，與籍避仇吳中。吳中賢士大夫皆出梁下。
      <note>[二]師古曰：「言皆不及也。」</note>
每有大繇役及喪，梁常主辦，陰以兵法部勒賓客子弟，以知其能。秦始皇帝東遊會稽，渡浙江，
      <note>[三]應劭曰：「浙音折。」晉灼曰：「江水至會稽山陰為浙江。」</note>
梁與籍觀。籍曰：「彼可取而代也。」梁掩其口，曰：「無妄言，族矣！」
      <note>[四]師古曰：「凡言族者，謂族誅之。」</note>
梁以此奇籍。籍長八尺二寸，力扛鼎，
      <note>[五]師古曰：「扛，舉也，音江。」</note>
才氣過人。吳中（弟子）〔子弟〕皆憚籍。
      <note>吳中（弟子）〔子弟〕皆憚籍。　景祐、殿本都作「子弟」。王先謙說此誤倒。</note>
      </p>
   </div>
   <div>
      <p>秦二世元年，陳勝起。九月，會稽假守通
      <note>[一]張晏曰：「假守，兼守也。」，晉灼曰：「楚漢春秋云姓殷。」</note>
素賢梁，乃召與計事。梁曰：「方今江西皆反秦，此亦天亡秦時也。先發制人，後發制於人。」守歎曰：「聞夫子楚將世家，唯足下耳！」梁曰：「吳有奇士桓楚，亡在澤中，人莫知其處，獨籍知之。」梁乃戒籍持劍居外待。梁復入，
</p>
   </div>
   <pb n="1797"/>
   <div>
      <p>
與守語曰：「請召籍，使受令召桓楚。」籍入，梁眴籍曰：「可行矣！」
      <note>[二]師古曰：「眴，動目也，音舜，動目而使之也。今書本有作眄字者，流俗所改耳。」</note>
籍遂拔劍擊斬守。梁持守頭，佩其印綬。門下驚擾，籍所擊殺數十百人。
      <note>[三]師古曰：「數十百人者，八九十乃至百也。他皆類此。」</note>
府中皆讋伏，莫敢復起。
      <note>[四]師古曰：「讋，失氣也，音章涉反。」</note>
梁乃召故人所知豪吏，諭以所為，
      <note>[五]師古曰：「諭，曉告之。」</note>
遂舉吳中兵。使人收下縣，
      <note>[六]師古曰：「四面諸縣也。非郡所都，故謂之下也。」</note>
得精兵八千人，部署豪桀為校尉、候、司馬。
      <note>[七]師古曰：「分部而署置之。」</note>
有一人不得官，自言。梁曰：「某時某喪，使公主某事，不能辦，以故不任公。」衆乃皆服。梁為會稽將，籍為裨將，
      <note>[八]師古曰：「裨，助也，相副助也。裨音頻移反。他皆類此。」</note>
徇下縣。</p>
   </div>
   <div>
      <p>秦二年，廣陵人召平為陳勝徇廣陵，
      <note>[一]師古曰：「召讀曰邵。」</note>
未下。聞陳勝敗走，秦將章邯且至，乃渡江矯陳王令，拜梁為楚上柱國，曰：「江東已定，急引兵西擊秦。」梁乃以八千人渡江而西。聞陳嬰已下東陽，使使欲與連和俱西。陳嬰者，故東陽令史，
      <note>[二]蘇林曰：「曹史也。」晉灼曰：「漢儀注令（史）〔吏〕曰令史，丞（史）〔吏〕曰丞史。」
            
         
         漢儀注令（史）〔吏〕曰令史，丞（史）〔吏〕曰丞史。　據史記集解改。
師古曰：「晉說是也。」</note>
居縣，素信，為長者。
      <note>[三]師古曰：「素立恩信，號為長者。」</note>東陽少
</p>
   </div>
   <pb n="1798"/>
   <div>
      <p>
年殺其令，相聚數千人，欲立長，無適用，
      <note>[四]師古曰：「適，主也，音與的同。」</note>
乃請陳嬰。嬰謝不能，遂強立之，縣中從之者得二萬人。欲立嬰為王，異軍蒼頭特起。
      <note>[五]應劭曰：「言與衆異也。」</note>
嬰母謂嬰曰：「自吾為乃家婦，聞先故未曾貴。
      <note>[六]師古曰：「乃，汝也。」</note>
今暴得大名，不祥。不如有所屬，事成猶得封侯，事敗易以亡，非世所指名也。」嬰乃不敢為王，謂其軍〔吏〕曰：
      <note>謂其軍〔吏〕曰：　景祐、殿本都有「吏」字。王先謙說此脫。</note>
「項氏世世將家，有名於楚，今欲舉大事，將非其人，不可。
      <note>[七]師古曰：「言以不材之人為將，不可求勝也。」</note>
我倚名族，亡秦必矣。」
      <note>[八]師古曰：「倚，依也，音於綺反。」</note>
其衆從之，乃以其兵屬梁。梁渡淮，英布、蒲將軍亦以其兵屬焉。
      <note>[九]服虔曰：「英布起於蒲地，因以為號也。」如淳曰：「史記項羽紀言當陽君、蒲將軍皆屬項羽，（自比）〔此自〕更有蒲將軍也。」
            
         
         （自比）〔此自〕更有蒲將軍也。　景祐、殿本都作「自此」，「比」字誤。王先謙說史記集解引作「此自」，是。
師古曰：「此二人也，服說失之。若是一人，不當先言姓名，後乃稱將軍也。」</note>
凡六七萬人，軍下邳。</p>
   </div>
   <pb n="1799"/>
   <div>
      <p>是時，秦嘉已立景駒為楚王，軍彭城東，欲以距梁。梁謂軍吏曰：「陳王首事，戰不利，未聞所在。今秦嘉背陳王立景駒，大逆亡道。」乃引兵擊秦嘉。〔嘉〕軍敗走，
      <note>乃引兵擊秦嘉，〔嘉〕軍敗走。　王先謙說「軍」上當更有「嘉」字，按史記有，此脫。</note>
追至胡陵。嘉還戰
      <note>[一]師古曰：「復來戰。」</note>
一日，嘉死，軍降。景駒走死梁地。梁已并秦嘉軍，〔軍〕胡陵，
      <note>梁已并秦嘉軍，〔軍〕胡陵，　景祐、殿本都有下「軍」字。王先謙說史記同，此脫。</note>
將引而西。章邯至栗，
      <note>[二]師古曰：「栗，縣名。地理志屬沛郡。」</note>
梁使別將朱雞石、餘樊君與戰。餘樊君死。朱雞石敗，亡走胡陵。梁乃引兵入薛，誅朱雞石。梁前使羽別攻襄城，襄城堅守不下。已拔，皆阬之，
      <note>[三]師古曰：「陷之於阬，盡殺之。」</note>
還報梁。聞陳王定死，召諸別將會薛計事。時沛公亦從沛往。</p>
   </div>
   <div>
      <p>居鄛人范增
      <note>[一]晉灼曰：「鄛音鄛絕之鄛。」師古曰：「居鄛，縣名也，地理志屬廬江郡。鄛音巢，字亦作巢。本春秋時巢國。」</note>
年七十，素好奇計，往說梁曰：「陳勝敗固當。
      <note>[二]師古曰：「言其計畫非是，宜應敗也。」</note>
夫秦滅六國，楚最亡罪，自懷王入秦不反，楚人憐之至今，故南公稱曰『楚雖三戶，亡秦必楚』。
      <note>[三]服虔曰：「南公，南方之老人也。」蘇林曰：「但令有三戶在，其怨深，足以亡秦。」</note>
今陳勝首事，不立楚後，其勢不長。今君起江東，楚蠭起之將皆爭附君者，
      <note>[四]師古曰：「蠭，古蜂字也。蠭起，如蠭之起，言其衆也。一說蠭與鋒同，言鋒銳而起者。」</note>
以君世世楚將，為能復立楚之後也。」於是梁乃求楚懷王孫心，在民間為人牧羊，立以為楚懷王，從民望也。陳嬰為上柱國，封五縣。與懷王都盱台。
      <note>[五]師古曰：「盱音許于反。台音怡。」</note>
梁自號武信君，引兵攻亢父。
      <note>[六]師古曰：「亢音抗。父音甫。」</note>
      </p>
   </div>
   <pb n="1800"/>
   <div>
      <p>初，章邯既殺齊王田儋於臨菑，
      <note>[一]師古曰：「高紀及儋傳並言於臨濟，此獨言臨菑，疑此誤也。」</note>
田假復自立為齊王。儋弟榮走保東阿，章邯追圍之。梁引兵救東阿，大破秦軍東阿，田榮卽引兵歸，逐王假。假亡走楚，相田角亡走趙。角弟閒，故將，居趙不敢歸。田榮立儋子市為齊王。梁已破東阿下軍，遂追秦軍。數使使趣齊兵俱西。
      <note>[二]師古曰：「趣讀曰促。」</note>
榮曰：「楚殺田假，趙殺田角、田閒，乃發兵。」梁曰：「田假與國之王，
      <note>[三]張晏曰：「與，黨與也。」</note>
窮來歸我，不忍殺。」趙亦不殺角、閒以市於齊。
      <note>[四]張晏曰：「若市買相貿易以利也。」梁救榮難，榮猶不用命。梁念殺假等，榮未必多出兵，不如待以（初）〔禮〕，
            
         
         不如待以（初）〔禮〕，　景祐、殿本都作「禮」。王先謙說作「禮」是。又
可以貿易他利，以除己害，遂背德，可輔假以伐齊，故曰市。市，貿易也。」晉灼曰：「欲令楚殺田假，以為己利，而楚保全不殺，以買其計，故曰市也。」師古曰：「二說皆非也。市者，以角、閒市取齊兵也，直言趙不殺角、閒以求齊兵耳。」</note>
齊遂不肯發兵助楚。梁使羽與沛公別攻城陽，屠之。西破秦軍濮陽東，秦兵收入濮陽。沛公、羽攻定陶。定陶未下，去，西略地至雍丘，大破秦軍，斬李由。還攻外黃，外黃未下。</p>
   </div>
   <pb n="1801"/>
   <div>
      <p>梁起東阿，比至定陶，再破秦軍，
      <note>[一]師古曰：「比音必寐反。」</note>
羽等又斬李由，益輕秦，有驕色。宋義諫曰：「戰勝而將驕卒惰者敗。今少惰矣，秦兵日益，臣為君畏之。」梁不聽。乃使宋義於齊。道遇齊使者高陵君顯，
      <note>[二]張晏曰：「名顯，封於高陵。」晉灼曰：「高陵，瑯邪縣也。」</note>
曰：「公將見武信君乎？」曰：「然。」義曰：「臣論武信君軍必敗。公徐行則免，疾行則及禍。」秦果悉起兵益章邯，夜銜枚擊楚，大破之定陶，
      <note>[三]師古曰：「銜枚，解在高紀。」</note>
梁死。沛公與羽去外黃，攻陳留，陳留堅守不下。沛公、羽相與謀曰：「今梁軍敗，士卒恐。」乃與呂臣俱引兵而東。呂臣軍彭城東，羽軍彭城西，沛公軍碭。</p>
   </div>
   <div>
      <p>章邯已破梁軍，則以為楚地兵不足憂，乃渡河北擊趙，大破之。當此之時，趙歇為王，陳餘為將，張耳為相，走入鉅鹿城。
      <note>[一]師古曰：「趙歇、張耳共入鉅鹿也。」</note>
秦將王離、涉閒圍鉅鹿，
      <note>[二]張晏曰：「秦二將也。王離，王翦孫。涉，姓；閒，名也。」</note>
章邯軍其南，築甬道而輸之粟。
      <note>[三]師古曰：「章邯為甬道而運粟，以饟王離、涉閒之軍。」</note>
陳餘將卒數萬人軍鉅鹿北，所謂河北軍也。</p>
   </div>
   <pb n="1802"/>
   <div>
      <p>宋義所遇齊使者高陵君顯見楚懷王曰：「宋義論武信君必敗，數日果敗。軍未戰先見敗徵，
      <note>[一]師古曰：「徵，證也。」</note>
可謂知兵矣。」王召宋義與計事而說之，
      <note>[二]師古曰：「說讀曰悅。」</note>
因以為上將軍；羽為魯公，為次將，范增為末將。諸別將皆屬，號卿子冠軍。
      <note>[三]師古曰：「冠軍，言其在諸軍之上。」</note>
北救趙，至安陽，留不進。
      <note>[四]師古曰：「今相州安陽縣。」</note>
秦三年，羽謂宋義曰：「今秦軍圍鉅鹿，疾引兵渡河，楚擊其外，趙應其內，破秦軍必矣。」宋義曰：「不然。夫搏牛之蝱不可以破蝨。
      <note>[五]張晏曰：「搏音博。」蘇林曰：「蝱喻秦，蝨喻章邯等，言小大不同勢，欲滅秦當寬邯等也。」如淳曰：「猶言本欲以大力伐秦，而不可以救趙也。」師古曰：「搏，擊也，言以手擊牛之背，可以殺其上蝱，而不能破蝨，喻今將兵方欲滅秦，不可盡力與章邯卽戰。或未能禽，徒費力也。如說近也。」</note>
今秦攻趙，戰勝則兵罷，我承其敝；
      <note>[六]師古曰：「罷讀曰疲。」</note>
不勝，則我引兵鼓行而西，必舉秦矣。
      <note>[七]師古曰：「鼓行，謂擊鼓而行，無畏懼也。」</note>
故不如先鬬秦、趙。夫擊輕銳，我不如公；坐運籌策，公不如我。」因下令軍中曰：「猛如虎，佷如羊，貪如狼，強不可令者，皆斬。」遣其子襄相齊，身送之無鹽，
      <note>[八]師古曰：「縣名。」</note>
飲酒高會。
      <note>[九]師古曰：「高會，大會也。」</note>
天寒大雨，士卒凍飢。羽曰：「將勠力而攻秦，久留不行。今歲飢民貧，卒食半菽，
      <note>[一０]孟康曰：「半，五升器名也。」臣瓚曰：「土卒食蔬菜以菽雜半之。」師古曰：「瓚說是也。菽謂豆也。」</note>
軍無見糧，
      <note>[一一]師古曰：「無見在之糧。」</note>
乃飲酒高會，不引兵渡河因趙食，與并力擊秦，乃曰『承其敝』。夫以秦之強，攻新造之趙，其勢必舉趙。趙舉秦強，何敝之承！且國兵新破，王坐不安席，掃境內而屬將軍，
      <note>[一二]師古曰：「屬，委也，音之欲反。」</note>
國家安危，在此一舉。今不卹士卒而徇私（宴），
      <note>今不卹士卒而徇私（宴），　景祐、殿本都無「宴」字。</note>
非社稷之臣也。」羽晨朝上將軍宋義，卽其帳中斬義頭。
      <note>[一三]師古曰：「卽，就也。」</note>
出令軍中曰：「宋義與齊謀反楚，楚王陰令籍誅之。」諸將
</p>
   </div>
   <pb n="1803"/>
   <div>
      <p>
讋服，
      <note>[一四]師古曰：「讋，失氣也，音之涉反。」</note>
莫敢枝梧。
      <note>[一五]如淳曰：「梧音悟。枝梧猶枝扞也。」臣瓚曰：「小柱為枝，邪柱為梧，今屋梧邪柱是也。」</note>
皆曰：「首立楚者，將軍家也。今將軍誅亂。」乃相與共立羽為假上將軍。
      <note>[一六]師古曰：「未得懷王之命，故且為假也。」</note>
使人追宋義子，及之齊，殺之。使桓楚報命於王。王因使使立羽為上將軍。</p>
   </div>
   <pb n="1804"/>
   <div>
      <p>羽已殺卿子冠軍，威震楚國，名聞諸侯。乃遣當陽君、蒲將軍將卒二萬人渡河救鉅鹿。戰少利，陳餘復請兵。羽乃悉引兵渡河。已渡，皆湛舡，
      <note>[一]師古曰：「湛讀曰沈，謂沈沒其舡於水中。」</note>
破釜甑，燒廬舍，持三日糧，視士必死，無還心。
      <note>[二]師古曰：「視讀曰示。」</note>
於是至則圍王離，與秦軍遇，九戰，絕甬道，大破之，殺蘇角，
      <note>[三]文穎曰：「秦將。」</note>
虜王離。涉閒不降，自燒殺。當是時，楚兵冠諸侯。
      <note>[四]師古曰：「言最為上也。」</note>
諸侯軍救鉅鹿者十餘壁，莫敢縱兵。及楚擊秦，諸侯皆從壁上觀。楚戰士無不一當十，呼聲動天地。
      <note>[五]師古曰：「呼音火故反。」</note>
諸侯軍人人惴恐。
      <note>[六]服虔曰：「惴音章瑞反。」</note>
於是楚已破秦軍，羽見諸侯將，入轅門，
      <note>[七]張晏曰：「軍行以車為陳，轅相向為門，故曰轅門。」　師古曰：「周禮掌舍，王行則『設車宮轅門』也。」</note>
膝行而前，莫敢仰視。羽繇是始為諸侯上將軍，
      <note>[八]師古曰：「繇讀與由同。」</note>
      
         <note>羽繇是始為諸侯上將軍，[八]　注[八]原在「上」字下，劉敞說「上將軍」當連文。</note>
兵皆屬焉。</p>
   </div>
   <pb n="1805"/>
   <div>
      <p>章邯軍棘原，
      <note>[一]晉灼曰：「地名，在鉅鹿南。」</note>
羽軍漳南，相持未戰。秦軍數卻，
      <note>[二]師古曰：「卻，退也，音丘略反。」</note>
二世使人讓章邯。
      <note>[三]師古曰：「讓謂責也。」</note>
章邯恐，使長史欣請事。至咸陽，留司馬門三日，
      <note>[四]師古曰：「凡言司馬門者，宮垣之內兵衛所在，四面皆有司馬。司馬主武事，故總謂宮之外門為司馬門。」</note>
趙高不見，有不信之心。長史欣恐，還走，不敢出故道。趙高果使人追之，不及。欣至軍，報曰：「事亡可為者。
      <note>[五]師古曰：「言不可復為軍旅之事。」</note>
相國趙高顓國主斷。
      <note>[六]師古曰：「顓與專同也。」</note>
今戰而勝，高嫉吾功；不勝，不免於死。願將軍熟計之。」陳餘亦遺章邯書曰：「白起為秦將，南并鄢郢，北阬馬服，
      <note>[七]服虔曰：「馬服，趙括也。父奢為趙將，有功，賜號馬服。馬服猶服馬也，故世稱之。」師古曰：「鄢郢，皆楚邑也。鄢音偃。郢音弋井反。」</note>
攻城略地，不可勝計，而卒賜死。
      <note>[八]師古曰：「卒，終也。」</note>
蒙恬為秦將，北逐戎人，開榆中地數（十）〔千〕里，
      <note>開榆中地數（十）〔千〕里，　景祐、殿、局本都作「千」，史記同。</note>
      
         <note>[九]服虔曰：「金城縣治也。」蘇林曰：「在上郡。」師古曰：「卽今之榆林，古者上郡界。蘇說是也。」</note>
竟斬陽周。
      <note>[一０]孟康曰：「縣名也，屬上郡。」晉灼曰：「恬賜死，死於此縣。」</note>
何者？功多，秦不能封，因以法誅之。今將軍為秦將三歲矣，所亡失已十萬數，而諸侯並起茲益多。彼趙高素諛日久，
      <note>[一一]師古曰：「諛，諂也。」</note>
今事急，亦恐二世誅之，故欲以法誅將軍以塞責，
      <note>[一二]師古曰：「塞，當也。」</note>
使人更代以脫其禍。
      <note>[一三]師古曰：「脫，免也。」</note>
將軍居外久，多內隙，有功亦誅，亡功亦誅。且天之亡秦，無愚智皆知之。今將軍內不能直諫，外為亡國將，孤立而欲長存，豈不哀哉！將軍何不還兵與諸侯為從，
      <note>[一四]文穎曰：「關東為從，關西為橫。」孟康曰：「南北為從，東西為橫。」師古曰：「言欲如六國時共敵秦。二說皆是也。還兵謂迴兵內嚮以攻秦也。從音子容反。」</note>
南面稱孤，孰與身伏斧質，妻子為戮乎？」
      <note>[一五]師古曰：「質謂鍖也。古者斬人，加於鍖上而斫之也。鍖音竹林反。」</note>
章邯狐疑，陰使候始成使羽，欲約。
      <note>[一六]鄭氏曰：「候，軍候也。始，姓；成，名也。」</note>
約未成，羽使蒲將軍引兵渡三戶，
      <note>[一七]服虔曰：「漳水津也。」孟康曰：「在鄴西三十里。」</note>
軍漳南，與秦戰，再破之。羽悉引兵擊秦軍汙水上，
      <note>[一八]師古曰：「汙水在鄴西南，音于。」</note>
大破之。</p>
   </div>
   <pb n="1807"/>
   <div>
      <p>邯使使見羽，欲約。羽召軍吏謀曰：「糧少，欲聽其約。」軍吏皆曰：「善。」羽乃與盟洹水南殷虛上。
      <note>[一]應劭曰：「洹水在湯陰界。殷虛，故殷都也。」師古曰：「洹水出林慮縣東北，至于長樂入清水。洹音桓，俗音袁，非也。虛讀曰墟。」</note>
已盟，章邯見羽流涕，為言趙高。羽乃立章邯為雍王，置軍中。使長史欣為上將，將秦軍行前。
      <note>[二]師古曰：「行前，謂居前而行。」</note>
      </p>
   </div>
   <div>
      <p>漢元年，羽將諸侯兵三十餘萬，行略地至河南，遂西到新安。
      <note>[一]師古曰：「今穀州新安城是。」</note>
異時諸侯吏卒徭役屯戍過秦中，
      <note>[二]師古曰：「異時猶言先時也。秦中，關中秦地也。」</note>
秦中遇之多亡狀，
      <note>[三]師古曰：「無善形狀也。」</note>
及秦軍降諸侯，諸侯吏卒乘勝奴虜使之，輕（重）折辱秦吏卒。吏卒多竊言〔曰〕：「章將軍〔等〕詐吾屬降諸侯，
      <note>輕（重）折辱秦吏卒。　吏卒多竊言〔曰〕：「章將軍〔等〕詐吾屬降諸侯，　宋祁說一本無「重」字。王先謙說史記亦無，一本是。景祐、殿本「言」下有「曰」字，「章將軍」下有「等」字，史記同。</note>
今能入關破秦，大善；即不能，諸侯虜吾屬而東，秦又盡誅吾父毌妻子。」諸將微聞其計，以告羽。羽乃召英布、蒲將軍計曰：「秦吏卒尚衆，其心不服，至關不聽，事必危，不如擊之，獨與章邯、長史欣、都尉翳入秦。」於是夜擊阬秦軍二十餘萬人。</p>
   </div>
   <pb n="1808"/>
   <div>
      <p>至函谷關，有兵守，不得入。聞沛公已屠咸陽，羽大怒，使當陽君擊關。羽遂入，至戲西鴻門，聞沛公欲王關中，獨有秦府庫珍寶。亞父范增亦大怒，勸羽擊沛公。饗士，旦日合戰。羽季父項伯素善張良。良時從沛公，項伯夜以語良。良與俱見沛公，因伯自解於羽。
      <note>[一]師古曰：「自解，猶今言分疏也。」</note>
明日，沛公從百餘騎至鴻門謝羽，自陳「封秦府庫，還軍霸上以待大王，閉關以備他盜，不敢背德。」羽意既解，范增欲害沛公，賴張良、樊噲得免。語在高紀。</p>
   </div>
   <div>
      <p>後數日，羽乃屠咸陽，殺秦降王子嬰，燒其宮室，火三月不滅；收其寶貨，略婦女而東。秦民失望。
      <note>[一]師古曰：「沛公入關，儉節自處，約法三章，反秦之政。而項羽屠殺焚燒，恣其殘酷，故關中之人失所望也。」</note>
於是韓生說羽曰：「關中阻山帶河，四塞之地，肥饒，可都以伯。」
      <note>[二]師古曰：「伯讀曰霸。」</note>
羽見秦宮室皆已燒殘，又懷思東歸，曰：「富貴不歸故鄉，如衣錦夜行。」
      <note>[三]師古曰：「言無人見之，不榮顯矣。」</note>
韓生曰：「人謂楚人沐猴而冠，果然。」
      <note>[四]張晏曰：「沐猴，獮猴也。」師古曰：「言雖著人衣冠，其心不類人也。果然，果如人之言也。」</note>
羽聞之，斬韓生。</p>
   </div>
   <pb n="1809"/>
   <div>
      <p>初，懷王與諸將約，先入關者王其地。羽既背約。使人致命於懷王。懷王曰：「如約。」羽乃曰：「懷王者，吾家武信君所立耳，非有功伐，
      <note>[一]張晏曰：「積功曰伐。」</note>
何以得顓主約？
      <note>[二]師古曰：「顓與專同。」</note>
天下初發難，
      <note>[三]服虔曰：「兵初起時也。」</note>
假立諸侯後以伐秦。然身被堅執銳首事，暴露於野三年，滅秦定天下者，皆將相諸君與籍力也。懷王亡功，固當分其地王之。」諸將皆曰：「善。」羽乃陽尊懷王為義帝，曰：「古之王者，地方千里，必居上游。」
      <note>[四]文穎曰：「居水之上流也。游或作流。」師古曰：「游即流也。」</note>
徙之長沙，都郴。
      <note>[五]師古曰：「郴音丑林反。」</note>
乃分天下以王諸侯。</p>
   </div>
   <div>
      <p>羽與范增疑沛公，業已講解，
      <note>[一]蘇林曰：「講，和也。」</note>
又惡背約，恐諸侯叛之，陰謀曰：「巴、蜀道險，秦之遷民皆居之。」乃曰：「巴、蜀亦關中地。」故立沛公為漢王，王巴、蜀、漢中。而參分關中，王秦降將以距塞漢道。乃立章邯為雍王，王咸陽以西。長史司馬欣，故櫟陽獄吏，嘗有德於梁；都尉董翳，本勸章邯降。故立欣為塞王，王咸陽以東至河；立翳為翟王，王上郡。徙魏王豹為西魏王，王河東。瑕丘公申陽者，
      <note>[二]孟康曰：「瑕丘縣之老人也，姓申名陽。」</note>
張耳嬖臣也，
      <note>[三]師古曰：「嬖謂愛幸也。」</note>先下河南，迎楚河上。立
</p>
   </div>
   <pb n="1810"/>
   <div>
      <p>
陽為河南王。趙將司馬卬定河內，數有功。立卬為殷王，王河內。徙趙王歇王代。趙相張耳素賢，又從入關，立為常山王，王趙地。當陽君英布為楚將，常冠軍。立布為九江王。番君吳芮
      <note>[四]師古曰：「番音蒲河反。」</note>
帥百粵佐諸侯從入關。立芮為衡山王。義帝柱國共敖
      <note>[五]師古曰：「共讀曰龔。」</note>
將兵擊南郡，功多，因立為臨江王。徙燕王韓廣為遼東王。燕將臧荼
      <note>[六]師古曰：「荼音塗。」</note>
從楚救趙，因從入關。立荼為燕王。徙齊王田市為膠東王。齊將田都從共救趙，入關。立都為齊王。故秦所滅齊王建孫田安，羽方渡河救趙，安下濟北數城，引兵降羽。立安為濟北王。田榮者，背梁不肯助楚擊秦，以故不得封。陳餘棄將印去，不從入關，然素聞其賢，有功於趙，聞其在南皮，故因環封之三縣。
      <note>[七]孟康曰：「繞南皮三縣以封之。」師古曰：「環音宦。」</note>
番君將梅鋗
      <note>[八]師古曰：「鋗音火玄反。」</note>
功多，故封十萬戶侯。羽自立為西楚伯王，
      <note>[九]師古曰：「伯讀曰霸。」</note>
王梁楚地九郡，都彭城。</p>
   </div>
   <pb n="1811"/>
   <div>
      <p>諸侯各就國。田榮聞羽徙齊王市膠東，而立田都為齊王，大怒，不肯遣市之膠東，因以齊反，迎擊都。都走楚。市畏羽，乃亡之膠東就國。榮怒，追殺之卽墨，自立為齊王。予彭越將軍印，今反梁地。越乃擊殺濟北王田安。田榮遂并王三齊之地。時漢王還定三秦。羽聞漢并關中，且東，
      <note>[一]師古曰：「言方欲出關而擊楚也。」</note>
齊、梁畔之，大怒，乃以故吳令鄭昌為韓王以距漢，令蕭公角等擊彭越。越敗蕭公角等。時，張良徇韓，遺項王書曰：「漢王失職，欲得關中，如約即止，不敢東。」
      <note>[二]師古曰：「如本要約也。」</note>
又以齊、梁反書遺羽，羽以此故無西意，而北擊齊。徵兵九江王布。布稱疾不行，使將將數千人往。二年，羽陰使九江王布殺義帝。陳餘使張同、夏說說齊王榮，
      <note>[三]師古曰：「夏說讀曰悅，下說齊王，說音式芮反。」</note>
曰：「項王為天下宰不平，今盡王故王於醜地，
      <note>[四]師古曰：「醜，惡也。」</note>
而王羣臣諸將善地，逐其故主趙王，乃北居代，餘以為不可。
      <note>[五]師古曰：「於義不當然。」</note>
聞大王起兵，且不聽不義，
      <note>[六]師古曰：「凡不義之事，皆不聽順。」</note>
願大王資餘兵，
      <note>[七]師古曰：「資，給也。」</note>
使擊常山，以復趙王，請以國為扞蔽。」
      <note>[八]師古曰：「猶為齊之藩屏。」</note>
齊王許之，因遣兵往。陳餘悉三縣兵，
      <note>[九]師古曰：「悉，盡也。」</note>
與齊併力擊常山，大破之。張耳走歸漢。陳餘迎故趙王歇反之趙。趙王因立餘為代王。羽至城陽，田榮亦將兵會戰。榮不勝，走至平原，平原民殺之。羽遂北燒夷齊城郭室屋，
      <note>[一０]師古曰：「夷，平也。」</note>
皆阬降卒，係虜老弱婦女。徇齊至北海，所過殘滅。齊人相聚而畔之。於是田榮弟橫收得亡卒數萬人，反城陽。羽因留，
</p>
   </div>
   <pb n="1812"/>
   <div>
      <p>
連戰未能下。</p>
   </div>
   <div>
      <p>漢王劫五諸侯兵，
      <note>[一]服虔曰：「時有十八諸侯，漢得其五。」師古曰：「常山、河南、魏、韓、殷也。解在高紀。十八諸侯，漢時又先已得塞、翟矣。服說非也。」</note>
凡五十六萬人，東伐楚。羽聞之，即令諸將擊齊，而自以精兵三萬人南從魯出胡陵。漢王皆已破彭城，收其貨賂美人，日置酒高會。羽乃從蕭晨擊漢軍而東，至彭城，日中，大破漢軍。
      <note>[二]張晏曰：「一日之中。或曰早擊之，至日中大破。」師古曰：「或說是也。」</note>
漢軍皆走，迫之穀、泗水。
      <note>[三]臣瓚曰：「二水皆在沛郡彭城。」</note>
漢軍皆南走山，
      <note>[四]師古曰：「走，趣也，音奏。」</note>
楚又追擊至靈辟東睢水上。
      <note>[五]師古曰：「睢音雖。」</note>
漢軍卻，為楚所擠，
      <note>[六]臣瓚曰：「擠，排也。」師古曰：「音子詣反，又音子奚反。」</note>
多殺。漢卒十餘萬皆入睢水，睢水為不流。
      <note>[七]師古曰：「言殺人多，填於水中。」</note>
漢王乃與數十騎遁去。語在高紀。太公、呂后間求漢王，
      <note>[八]師古曰：「間行而求之。」</note>
反遇楚軍。楚軍與歸，羽常置
</p>
   </div>
   <pb n="1813"/>
   <div>
      <p>
軍中。</p>
   </div>
   <div>
      <p>漢王稍收散卒，蕭何亦發關中卒悉詣滎陽，戰京、索間，
      <note>[一]師古曰：「索音山各反。」</note>
敗楚。楚以故不能過滎陽而西。漢軍滎陽，築甬道，取敖倉食。三年，羽數擊絕漢甬道，漢王食乏，請和，割滎陽以西為漢。羽欲聽之。歷陽侯范增曰：「漢易與耳，今不取，後必悔之。」羽乃急圍滎陽。漢王患之，乃與陳平金四萬斤以間楚君臣。
      <note>[二]師古曰：「間音居莧反。」</note>
語在陳平傳。項羽以故疑范增，稍奪之權。范增怒曰：「天下事大定矣，君王自為之！願賜骸骨歸。」行未至彭城，疽發背死。
      <note>[三]師古曰：「疽，癰創也，音千餘反。」</note>
於是漢將紀信詐為漢王出降，以誑楚軍，故漢王得與數十騎從西門出。令周苛、樅公、魏豹守滎
</p>
   </div>
   <pb n="1814"/>
   <div>
      <p>
陽。
      <note>[四]師古曰：「苛音何。樅音千容反。」</note>
漢王西入關收兵，還出宛、葉間，
      <note>[五]師古曰：「葉音式涉反。」</note>
與九江王黥布行收兵。羽聞之，即引兵南。漢王堅壁不與戰。</p>
   </div>
   <div>
      <p>是時，彭越渡睢，與項聲、薛公戰下邳，殺薛公。羽乃東擊彭越。漢王亦引兵北軍成皋。羽已破走彭越，
      <note>[一]師古曰：「擊破之令其走。」</note>
引兵西下滎陽城，亨周苛，殺樅公，虜韓王信，進圍成皋。漢王跳，
      <note>[二]師古曰：「輕身而急出也。跳音徒彫反。」</note>
獨與滕公得出。北渡河，至修武，從張耳、韓信。楚遂拔成皋。漢王得韓信軍，留止，使盧綰、劉賈渡白馬津入楚地，佐彭越共擊破楚軍燕郭西，
      <note>[三]師古曰：「燕縣，故南燕國也，屬東郡。」</note>
燒其積聚，攻下梁地十餘城。羽聞之，謂海春侯大司馬曹咎曰：「謹守成皋。即漢欲挑戰，慎毋與戰，勿令得東而已。我十五日必定梁地，復從將軍。」於是引兵東。</p>
   </div>
   <pb n="1815"/>
   <div>
      <p>四年，羽擊陳留、外黃，外黃不下。數日降，羽悉令男子年十五以上詣城東，欲阬之。外黃令舍人兒年十三，
      <note>[一]蘇林曰：「令之舍人兒也。」臣瓚曰：「稱兒者，以其幼弱，故係其父。」</note>
往說羽曰：「彭越強劫外黃，
      <note>[二]師古曰：「強音其兩反。」</note>
外黃恐，故且降，待大王。大王至，又皆阬之，百姓豈有所歸心哉！從此以東，梁地十餘城皆恐，莫肯下矣。」羽然其言，乃赦外黃當阬者。而東至睢陽，聞之皆爭下。</p>
   </div>
   <div>
      <p>漢果數挑楚軍戰，楚軍不出。使人辱之，五六日，大司馬怒，渡兵氾水。
      <note>[一]師古曰：「氾音凡。解在高紀。」</note>
卒半渡，漢擊，大破之，盡得楚國金玉貨賂。大司馬咎、長史欣皆自剄氾水上。咎故蘄獄掾，欣故塞王，羽信任之。羽至睢陽，聞咎等破，則引兵還，漢軍方圍鍾離（昧）〔目末〕於滎陽東，
      <note>漢軍方圍鍾離（昧）〔目末〕於滎陽東，　景祐、殿本都作「目末」，注同。王先謙說作「目末」是。</note>
      
         <note>[二]師古曰：「（昧）〔目末〕音莫葛反。」</note>
羽軍至，漢軍畏楚，盡走險阻。
      <note>[三]師古曰：「走音奏。」</note>
羽亦軍廣武相守，乃為高俎，置太公其上，
      <note>[四]如淳曰：「高俎，几之上也。」李奇曰：「軍中巢櫓謂之俎。」師古曰：「俎者，所以薦肉。示欲烹之，故置俎上。如說是也。」</note>
告漢王曰：「今不急下，吾亨太公。」漢王曰：「吾與若俱北面受命懷王，
      <note>[五]師古曰：「若，汝也。」</note>
約為兄弟，吾翁即汝翁。
      <note>[六]師古曰：「翁謂父也。」</note>
必欲亨乃翁，幸分我一盃羹。」
      <note>[七]師古曰：「乃亦汝也。古者以杯盛羹，今之側杯有兩耳者是也。」</note>
羽怒，欲殺之。項伯曰：「天下事未可知。且為天下者不顧家，雖殺之無益，但益怨耳。」羽從之。乃使人謂漢王曰：「天下匈匈，徒以吾兩人
      <note>[八]師古曰：「匈匈，讙擾之意也。他皆類此。」</note>
願與王挑戰，決雌雄，毋徒罷天下父子為也。」
      <note>[九]師古曰：「罷讀曰疲。」</note>
漢王笑謝曰：「吾寧鬬智，不能鬬力。」羽令壯士出挑戰。漢有善騎射曰樓煩，
      <note>[一０]應劭曰：「樓煩，胡人也。」李奇曰：「後為縣，屬雁門。此縣人善騎射，謂士為樓煩。取其稱耳，未必樓煩人也。」師古曰：「李說是也。」</note>
楚挑戰，三合，樓煩輒射殺之。羽大怒，自被甲持戟挑戰。樓
</p>
   </div>
   <pb n="1816"/>
   <div>
      <p>
煩欲射，羽瞋目叱之。
      <note>[一一]師古曰：「瞋目，張目也，音充人反。」</note>
樓煩目不能視，手不能發，走還入壁，不敢復出。漢王使間問之，乃羽也。
      <note>[一二]師古曰：「間，微問之也。」</note>
漢王大驚。於是羽與漢王相與臨廣武間而語。漢王數羽十罪。
      <note>[一三]師古曰：「數，責也，音所具反。」</note>
語在高紀。羽怒，伏弩射傷漢王。漢王入成皋。</p>
   </div>
   <pb n="1817"/>
   <div>
      <p>時彭越數反梁地，絕楚糧食，又韓信破齊，且欲擊楚。羽使從兄子項它為大將，龍且為裨將，
      <note>[一]師古曰：「它音徒何反。且音子余反。高紀云項聲，此傳云項它，紀傳不同，未知孰是。」</note>
救齊。韓信破殺龍且，追至成陽，虜齊王廣。信遂自立為齊王。羽聞之，恐，使武涉往說信。語在信傳。</p>
   </div>
   <div>
      <p>時，漢關中兵益出，食多，羽兵食少。漢王使侯公說羽，羽乃與漢王約，中分天下，割鴻溝而西者為漢，東者為楚，歸漢王父母妻子。已約，羽解而東。五年，漢王進兵追羽，至（故）〔固〕陵，
      <note>漢王進兵追羽，至（故）〔固〕陵，　殿本作「固」。王先謙說作「固」是。</note>
復為羽所敗。漢王用張良計，致齊王信、建成侯、彭越兵，乃劉賈入楚地，圍壽春。大司馬周殷叛楚，舉九江兵隨劉賈，迎黥布，與齊梁諸侯皆大會。</p>
   </div>
   <div>
      <p>羽壁垓下，軍少食盡。漢帥諸侯兵圍之數重。羽夜聞漢軍四面皆楚歌，乃驚曰：「漢皆已得楚乎？是何楚人多也！」起飲帳中。有美人姓虞氏，常幸從；駿馬名騅，常騎。
      <note>[一]師古曰：「蒼白雜毛曰騅，蓋以其色名之。」</note>
乃悲歌忼慨，自為歌詩曰：「力拔山兮氣蓋世，時不利兮騅不逝。騅不逝兮可柰何！虞兮虞兮柰若何！」
      <note>[二]師古曰：「若，汝也。」</note>
歌數曲，美人和之。羽泣下數行，左右皆泣，莫能仰視。</p>
   </div>
   <pb n="1818"/>
   <div>
      <p>於是羽遂上馬，戲下騎從者八百餘人，
      <note>[一]師古曰：「戲，大將之旗也，音許宜反，又音許為反。漢書通以戲為旌麾及指麾字。」</note>
夜直潰圍南出馳。平明，漢軍乃覺之，令騎將灌嬰以五千騎追羽。羽渡淮，騎能屬者百餘人。
      <note>[二]師古曰：「屬，聯及也，音之欲反。」</note>
羽至陰陵，迷失道，
      <note>[三]孟康曰：「縣名，屬九江郡。」</note>
問一田父，田父紿曰「左」。
      <note>[四]文穎曰：「紿，欺也；欺令左也。」</note>
左，乃陷大澤中，以故漢追及之。羽復引而東，至東城，乃有二十八騎。追者數千，羽自度不得脫，
      <note>[五]師古曰：「脫，免也，音土活反。」</note>
謂其騎曰：「吾起兵至今八歲矣，身七十餘戰，所當者破，所擊者服，未嘗敗北，遂伯有天下。
      <note>[六]師古曰：「伯讀曰霸。」</note>
然今卒困於此，
      <note>[七]師古曰：「卒，終也。」</note>
此天亡我，非戰之罪也。今日固決死，願為諸軍快戰，必三勝，斬將，艾旗，乃後死，
      <note>[八]師古曰：「艾音刈。」</note>
使諸君知我非用兵罪，天亡我也。」於是引其騎因四隤山
      <note>[九]孟康曰：「四下隤陁也。」師古曰：「隤音徒回反。」</note>
而為圜陳外嚮。
      <note>[一０]師古曰：「圜陳，四周為之也。外嚮，謂兵刃皆在外也。」</note>
漢騎圍之數重。羽謂其騎曰：「吾為公取彼一將。」令四面騎馳下，期山東為三處。於是羽大呼馳下，
      <note>[一一]師古曰：「呼，叫也，音火故反。」</note>
漢軍皆披靡。
      <note>[一二]師古曰：「披音普彼反。」</note>
遂殺漢一將。是時，楊喜為郎騎，追羽，羽還叱之，
      <note>[一三]師古曰：「還謂迴面也。」</note>
喜人馬俱驚，辟易數里。
      <note>[一四]師古曰：「辟易，謂開張而易其本處。辟音頻亦反。」</note>
與其騎會三處。漢軍不知羽所居，分軍為三，復圍之。羽乃馳，復斬漢一都尉，殺數十百人。復聚其騎，亡兩騎。乃謂騎曰：「何如？」騎皆服曰：「如大王言。」</p>
   </div>
   <pb n="1819"/>
   <div>
      <p>於是羽遂引東，欲渡烏江。
      <note>[一]臣瓚曰：「在牛渚。」</note>
烏江亭長檥船待，
      <note>[二]服虔曰：「檥音蟻。」如淳曰：「南方人謂整船向岸曰檥。」</note>
謂羽曰：「江東雖小，地方千里，衆數十萬，亦足王也。願大王急渡。今獨臣有船，漢軍至，亡以渡。」羽笑曰：「乃天亡我，何渡為！且籍與江東子弟八千人渡而西，今亡一人還，縱江東父兄憐而王我，我何面目見之哉？縱彼不言，籍獨不愧於心乎！」謂亭長曰：「吾知公長者也，吾騎此馬五歲，所當亡敵，嘗一日千里，吾不忍殺，以賜公。」乃令騎皆去馬，步持短兵接戰。羽獨所殺漢軍數百人。羽
</p>
   </div>
   <pb n="1820"/>
   <div>
      <p>
亦被十餘創。顧見漢騎司馬呂馬童曰：「若非吾故人乎？」
      <note>[三]師古曰：「若，汝也。」</note>
馬童面之，
      <note>[四]張晏曰：「以故人難親斫之，故背之也。」如淳曰：「面謂不正視也。」師古曰：「如說非也。面謂背之，不面向也。面縛亦謂反偝而縛之。杜元凱以為但見其面，非也。」</note>
指王翳曰：
      <note>[五]如淳曰：「指示王翳。」</note>
「此項王也。」羽乃曰：「吾聞漢購我頭千金，邑萬戶，
      <note>[六]師古曰：「購，以財設賞，音工豆反。」</note>
吾為公得。」
      <note>[七]鄧展曰：「令公得我為功也。」晉灼曰：「字或作德。」</note>
乃自剄。王翳取其頭，亂相輮蹈
      <note>[八]師古曰：「輮，踐也，音人九反。」</note>
爭羽相殺者數十人。最後楊喜、呂馬童、郎中呂勝、楊武各得其一體。故分其地以封五人，皆為列侯。</p>
   </div>
   <div>
      <p>漢王乃以魯公號葬羽於穀城。諸項支屬皆不誅。封項伯等四人為列侯，賜姓劉氏。</p>
   </div>
   <div>
      <p>贊曰：昔賈生之過秦曰：
      <note>[一]應劭曰：「賈生書有過秦二篇，言秦之過。此第一篇也。司馬遷取以為贊，班固因之。」</note>
      </p>
   </div>
   <pb n="1821"/>
   <div>
      <p>秦孝公據殽函之固，擁雍州之地，
      <note>[一]師古曰：「殽謂殽山，今陝縣東二殽是也。函謂函谷，今桃林縣南洪溜澗是也。」</note>
君臣固守而闚周室，有席卷天下，包舉宇內，囊括四海，并吞八荒之心。
      <note>[二]張晏曰：「括，結囊也，言其能包含天下。」師古曰：「八荒，八方荒忽極遠之地也。」</note>
當是時也，商君佐之，
      <note>[三]師古曰：「衞鞅也，封於商。」</note>
內立法度，務耕織，修守戰之備，外連衡而鬬諸侯。於是秦人拱手而取西河之外。
      <note>[四]師古曰：「言其不費功力也。」</note>
      </p>
   </div>
   <div>
      <p>孝公既沒，惠文、武、昭襄
      <note>[一]師古曰：「惠文王，孝公之子。武王，惠文王之子。昭襄王，武王之弟。」</note>
蒙故業，因遺策，南取漢中，西舉巴蜀，東割膏腴之地，收要害之郡。諸侯恐懼，會盟而謀弱秦，不愛珍器重寶肥饒之地，以致天下之士。合從締交，
      <note>[二]師古曰：「締，結也。從音子容反。締音大系反。」</note>
相與為一。當此之時，齊有孟嘗，
      <note>[三]師古曰：「孟嘗君田文。」</note>
趙有平原，
      <note>[四]師古曰：「平原君趙勝。」</note>
楚有春申，
      <note>[五]師古曰：「春申君黃歇。」</note>
魏有信陵。
      <note>[六]師古曰：「公子無忌為信陵君。」</note>
此四賢者，皆明智而忠信，寬厚而愛人，尊賢重士，約從離橫，
      <note>[七]師古曰：「約誓為從，欲以分離為橫。橫謂秦也。從音子容反。其下亦同。」</note>
兼韓、魏、燕、趙、宋、衞、中山之衆。於是六國之士有甯越、徐尚、蘇秦、杜赫之屬為之謀，齊明、周最、陳軫、召滑、樓緩、翟景、蘇厲、樂毅之徒通其意，
      <note>[八]師古曰：「召讀曰邵。」</note>
吳起、孫臏、帶他、兒良、王廖、田忌、廉頗、趙奢之朋制其兵。
      <note>[九]師古曰：「臏音頻忍反。他音徒何反。兒音五奚反。廖音聊。」</note>
常以十倍之地，百萬之軍，仰關而攻秦。
      <note>[一０]師古曰：「秦之地形高，而諸侯之兵欲攻關中者皆仰嚮，故云仰關也。今流俗書本仰字作叩，非也。」</note>秦
</p>
   </div>
   <pb n="1822"/>
   <div>
      <p>
人開關延敵，九國之師遁巡而不敢進。
      <note>[一一]師古曰：「遁巡，謂疑懼而卻退也。遁音千旬反。流俗書本巡字誤作逃，讀者因之而為遁逃之義。潘岳西征賦云『逃遁以奔竄』，斯亦誤矣。」</note>
秦無亡矢遺鏃之費，而天下已困矣。
      <note>[一二]師古曰：「鏃，矢鋒也，音子木反。」</note>
於是從散約敗，爭割地而賂秦。秦有餘力而制其弊，追亡逐北，伏尸百萬，流血漂鹵，
      <note>[一三]師古曰：「漂，浮也。鹵，盾也。其血可以浮盾，言殺人多也。漂音匹遙反。」</note>
因利乘便，宰割天下，分裂山河；強國請服，弱國入朝。</p>
   </div>
   <pb n="1823"/>
   <div>
      <p>施及孝文、莊襄王，
      <note>[一]師古曰：「施，延也。孝文王，昭襄王之子也。莊襄王，孝文王之子，即始皇父也。施音戈豉反。」</note>
享國之日淺，國家亡事。</p>
   </div>
   <div>
      <p>及至始皇，奮六世之餘烈，
      <note>[一]師古曰：「孝公、惠文王、武王、昭襄王、孝文王、莊襄王，凡六君也。烈，業也。」</note>
振長策而馭宇內，
      <note>[二]師古曰：「以乘馬為喻也。策，所以撾馬也。」</note>
吞二周而亡諸侯，履至尊而制六合，執敲扑以鞭笞天下，
      <note>[三]鄧展曰：「敲，短杖也。扑，捶也。」師古曰：「敲音苦交反。扑音普木反。」</note>
威震四海。南取百粵之地，以為桂林、象郡。百粵之君頫首係頸，
      <note>[四]鄧展曰：「頫音俯。」師古曰：「古俯字。」</note>
委命下吏。乃使蒙恬北築長城而守藩籬，
      <note>[五]師古曰：「言以長城扞蔽胡寇，如人家之有藩籬。」</note>
卻匈奴七百餘里，
      <note>[六]師古曰：「卻音丘略反。」</note>
胡人不敢南下而牧馬，士不敢彎弓而報怨。於是廢先王之道，焚百家之言，以愚黔首。墮名城，殺豪俊，
      <note>[七]師古曰：「墮，毀也，音火規反。」</note>
收天下之兵聚之咸陽，銷鋒鍉
      <note>[八]如淳曰：「鍉音嫡，箭鏃也。」師古曰：「鋒，戈戟刃也。鍉與鏑同，即箭鏃也。如音是也。」</note>
鑄以為金人十二，
      <note>[九]師古曰：「所謂公仲者也。三輔黃圖云坐高三丈。其銘曰：『皇帝二十六年，初兼天下，改諸侯為郡縣，一法律，同度量。大人來見臨洮，其長五丈，足跡六尺。』」</note>
以弱天下之民。然後踐華為城，
      <note>[一０]服虔曰：「斷華山為城。」晉灼曰：「踐，登也。」師古曰：「晉說是。」</note>
因河為池，據億丈之城，臨不測之川，以為固。良將勁弩，守要害之處，信臣精卒，陳利兵而誰何。
      <note>[一一]師古曰：「問之為誰，又云何人，其義一也。」</note>
天下已定，始皇之心，自以為關中之固，金城千里，子孫帝王萬世之業也。</p>
   </div>
   <pb n="1824"/>
   <div>
      <p>始皇既沒，餘威震于殊俗。然而陳涉，甕牖繩樞之子，
      <note>[一]服虔曰：「以繩係戶樞。」孟康曰：「瓦甕為（樞）〔窗〕也。」
            
         
         瓦甕為（樞）〔窗〕也。　景祐、殿本都作「窗」。王先謙說作「窗」是。
      </note>
甿隸之人，
      <note>[二]如淳曰：「甿，古文萌字。甿，民也。」</note>
遷徙之徒也，材能不及中庸，非有仲尼、墨翟之知，
      <note>[三]文穎曰：「墨翟，宋人為墨家者也。」</note>
陶朱、猗頓之富。
      <note>[四]師古曰：「越人范蠡逃越，止於陶，自謂陶朱公。猗頓本魯人，大畜牛羊於猗氏之南，貲（撥）〔擬〕王公，
            
         
         貲（撥）〔擬〕王公，　景祐、殿本都作「擬」。王先謙說作「擬」是。
馳名天下。」</note>
躡足行伍之間，
      <note>[五]如淳曰：「躡音疊。」師古曰：「躡音女涉反。」</note>
而免起阡陌之中，
      <note>[六]如淳曰：「時皆僻屈在阡陌之中也。」師古曰：「免者，言免脫徭役也。免字或作俛，讀與俯同。」</note>
帥罷散之卒，將數百之衆，
      <note>[七]師古曰：「罷讀曰疲。」</note>
轉而攻秦。斬木為兵，揭竿為旗，
      <note>[八]師古曰：「揭音竭，謂豎之也。今讀之者為負揭之揭，非也。」</note>
天下雲合嚮應，
      <note>[九]師古曰：「嚮讀曰響，言如響之應聲。」</note>
贏糧而景從，
      <note>[一０]師古曰：「贏，擔也。景從，言如影之隨形也。」</note>
山東豪俊遂並起而亡秦族矣。</p>
   </div>
   <pb n="1825"/>
   <div>
      <p>且天下非小弱也；雍州之地，殽函之固，自若也。
      <note>[一]師古曰：「自若，猶言如故也。」</note>
陳涉之位，不齒於齊、楚、燕、趙、韓、魏、宋、衞、中山之君；
      <note>[二]師古曰：「齒謂齊列如齒。」</note>
鉏耰棘矜，不敵於鉤戟長鎩；
      <note>[三]服虔曰：「耰，鉏柄也；以鉏柄及棘作矛矛堇也。」晉灼曰：「耰椎，塊椎也。」師古曰：「服說非也。耰，摩田器也。棘，戟也。矜與矛堇同，矛堇謂矛鋋之杷也。鉤戟，戟刃鉤曲者也。鎩，鈹也。言往者秦銷兵刃，陳涉起時但用鉏耰及戈戟之矛堇以相攻戰也。耰音憂。矜音其巾反。鎩音（其）〔山〕列反。」
            
         
         鎩音（其）〔山〕列反。　景祐、殿本都作「山」。
      </note>
適戍之衆，不亢於九國之師；
      <note>[四]師古曰：「適讀曰讁，謂罪罰而行也。亢，當也，讀與抗同。」</note>
深謀遠慮，行軍用兵之道，非及曩時之士也。
      <note>[五]師古曰：「曩，昔也，音乃朗反。」</note>
然而成敗異變，功業相反，何也？試使山東之國與陳涉度長絜大，
      <note>[六]師古曰：「絜謂圍束之也。度音徒各反。絜音下結反。」</note>
比權量力，不可同年而語矣。然秦以區區之地，致萬乘之權，
      <note>[七]師古曰：「區區，小貌也。」</note>
招八州而朝同列，
      <note>[八]鄧展曰：「招，舉也。」蘇林曰：「招音翹。」</note>
百有餘年，然后以六合為家，
      <note>[九]師古曰：「后與後同，古通用字也。」</note>
殽函為宮。一夫作難而七廟墮，
      <note>[一０]師古曰：「墮，毀也，音火規反。」</note>
身死人手，為天下笑者，何也？仁誼不施，而攻守之勢異也。</p>
   </div>
   <pb n="1826"/>
   <div>
      <p>周生亦有言，
      <note>[一]鄭氏曰：「周時賢（大夫）〔人也〕。」
            
         
         周時賢（大夫）〔人也〕。　景祐、殿本都作「賢人也」，王先謙說此「大夫」二字有誤。
師古曰：「史記稱太史公曰『余聞之周生』則知非周時人，蓋姓周耳。」</note>
「舜蓋重童子」，項羽又重童子，
      <note>[二]師古曰：「童子，目之眸子。」</note>
豈其苗裔邪？何其興之暴也！夫秦失其政，陳涉首難，豪桀蜂起，相與並爭，不可勝數。然羽非有尺寸，乘勢拔起隴畝之中，
      <note>[三]晉灼曰：「拔音卒拔之拔。」鄧展曰：「疾起也。」師古曰：「音步末反。」</note>
三年，遂將五諸侯兵滅秦，分裂天下而威海內，封立王侯，政繇羽出，
      <note>[四]師古曰：「繇與由同。」</note>
號為「伯王」，
      <note>[五]師古曰：「伯讀曰霸。」</note>
位雖不終，近古以來未嘗有也。
      <note>[六]師古曰：「近古猶末代。」</note>
及羽背關懷楚，放逐義帝，
      <note>[七]師古曰：「背關，謂背約不王高祖於關中。懷楚，謂思東歸而都彭城。」</note>
而怨王侯畔己，難矣。自矜功伐，奮其私智而不師古，始霸王之國，欲以力征經營天下，五年卒亡其國，身死東城，尚不覺寤，不自責過失，乃引「天亡我，非用兵之罪」，豈不謬哉！</p>
   </div>
</xml>
