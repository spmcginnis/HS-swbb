<?xml version="1.0" encoding="UTF-8"?>
<xml>
      <!-- tei-like text fragment file.  created 20150720.  page numbers need checking and some blank pages will need to be added -->
      <!-- Needs verification and collation. -->
      <div>
            <pb n="0001"/>
            <head/>
            <p>
                  <note>師古曰：「紀，理也，統理眾事而繫之於年月者也。」</note>
                  <!-- This note goes with the title -->
            </p>
      </div>
      <div>
            <p>高祖，
                        <note>[一]荀悅曰：「諱邦，字季。邦之字曰國。」張晏曰：「禮諡法無『高』，以為功最高而為漢帝之太祖，故特起名焉。」師古曰：「邦之字曰國者，臣下所避以相代也。」</note>
                  沛豐邑中陽里人也，
                        <note>[二]應劭曰：「沛，縣也。豐，其鄉也。」孟康曰：「後沛為郡而豐為縣。」師古曰：「沛者，本秦泗水郡之屬縣。豐者，沛之聚邑耳。方言高祖所生，故舉其本稱以說之也。此下言『縣鄉邑告喻之』，故知邑繫於縣也。」</note>
                  姓劉氏。 <note>[三]師古曰：「本出劉累，而范氏在秦者又為劉，因以為姓。」</note> 母媼
                        <note>[四]文穎曰：「幽州及漢中皆謂老嫗為媼。」孟康曰：「媼，母別名，音烏老反。」師古曰：「媼，女老稱也，孟音是矣。史家不詳著高祖母之姓氏，無得記之，故取當時相呼稱號而言也。其下王媼之屬，意義皆同。至如皇甫謐等妄引讖記，好奇騁博，強為高祖父母名字，皆非正史所說，蓋無取焉。寧有劉媼本姓實存，史遷肯不詳載？即理而言，
                        斷可知矣。他皆類此。」</note> 嘗息大澤之陂， <note>[五]師古曰：「蓄水曰陂。蓋於澤陂隄塘之上休息而寢寐也。陂音彼皮反。」</note>
                  夢與神遇。 <note>[六]師古曰：「遇，會也。不期而會曰遇。」</note> 是時雷電晦冥，
                        <note>[七]師古曰：「晦冥皆謂暗也。言大雷電而雲霧晝暗。」</note> 父太公往視，則見交龍於上。已而有娠，
                        <note>[八]應劭曰：「娠，動，懷任之意。左傳曰邑姜方娠。」孟康曰：「娠音身，漢史身多作娠，古今字也。」師古曰：「孟說是也。漢書皆以娠為任身字。『邑姜方震』，自為震動之字，不作娠。」</note>
                  遂產高祖。</p>
            <pb n="0002"/>
            <p>高祖為人，隆準而龍顏，
                        <note>[一]服虔曰：「準音拙。」應劭曰：「隆，高也。準，頰權準也。顏，頟顙也。」李斐曰：「準，鼻也。」文穎曰：「音準的之準。」晉灼曰：「戰國策云『眉目準（頰）〔頞〕權衡』
                        眉目準（頰）〔頞〕權衡， 景祐、汲古、殿、局本都作「頞」，王先謙說作「頞」是。
                        ，史記秦始皇蜂目長準。李說文音是也。」師古曰：「頰權出頁字，豈當借準為之？服音應說皆失之。」</note> 美須髯，
                        <note>[二]師古曰：「在頤曰須，在頰曰髯。髯音人占反。」</note> 左股有七十二黑子。
                        <note>[三]師古曰：「今中國通呼為黶子，吳楚俗謂之誌。誌者，記也。」</note> 寬仁愛人，意豁如也。
                        <note>[四]師古曰：「豁然開大之貌，音呼活反。」</note> 常有大度，不事家人生產作業。及壯，試吏，
                        <note>[五]應劭曰：「試用補吏。」</note> 為泗上亭長，
                        <note>[六]師古曰：「秦法十里一亭。亭長者，主亭之吏也。亭謂停留行旅宿食之館。」</note> 廷中吏無所不狎侮。
                        <note>[七]師古曰：「廷中，郡府廷之中。廷音定。他皆類此。」</note> 好酒及色。常從王媼、武負貰酒，
                        <note>[八]如淳曰：「武，姓也。俗謂老大母為阿負。」師古曰：「劉向列女傳云『魏曲沃負者，魏大夫如耳之母也』。此則古語謂老母為負耳。王媼，王家之媼也。武負，武家之母也。貰，賒也，李登、呂忱並音式制反，而今之讀者謂與射同，乃引地名射陽其字作貰以為證驗，此說非也。假令地名為射，自是假借，亦猶鮦陽音紂，蓮勺音酌，當時所呼，別有意義，豈得即定其字以為正音乎？」</note>
                  時飲醉臥，武負、王媼見其上常有怪。高祖每酤留飲，酒讎數倍。 <note>[九]如淳曰：「讎，亦售也。」</note> 及見怪，歲竟，此兩家常折券棄責。
                        <note>[一０]師古曰：「以簡牘為契券，既不徵索，故折毀之，棄其所負。」</note>
            </p>
            <pb n="0003"/>
            <p>高祖常繇咸陽， <note>[一]應劭曰：「繇者，役也。」文穎曰：「咸陽，今渭北渭城是也。」師古曰：「咸陽，秦所都。繇讀曰傜，古通用字。」</note> 縱觀秦皇帝，
                        <note>[二]師古曰：「縱，放也。天子出行，放人令觀。觀音工喚反。」</note> 喟然大息，曰：「嗟乎，大丈夫當如此矣！」
                        <note>[三]師古曰：「喟，歎息貌。大息言其歎息之大。喟音丘位反。」</note>
            </p>
            <p>單父人呂公 <note>[一]孟康曰：「單音善。父音甫。」師古曰：「地理志山陽縣也。」</note> 善沛令，辟仇，從之客，因家焉。
                        <note>[二]師古曰：「與沛令相善，因辟仇亡匿，初就為客，後遂家沛也。仇，讎也，音求。」</note> 沛中豪傑吏聞令有重客，皆往賀。
                        <note>[三]師古曰：「以禮物相慶曰賀。」</note> 蕭何為主吏， <note>[四]孟康曰：「主吏，功曹也。」</note> 主進，
                        <note>[五]文穎曰：「主賦斂禮進，為之帥也。」鄭氏曰：「主賦斂禮錢也。」師古曰：「進者，會禮之財也。字本作賮，又作贐，音皆同耳。古字假借，故轉而為進。賮又音才忍反。陳遵傳云陳遂與宣帝博，數負進，帝後詔云可以償博進未。其進雖有別解，然而所賭者之財疑充會食，義又與此通。」</note>
                  令諸大夫曰：「進不滿千錢，坐之堂下。」 <note>[六]師古曰：「令，號令也。大夫，客之貴者總稱耳。」</note> 高祖為亭長，素易諸吏，
                        <note>[七]師古曰：「素，故也，謂舊時也。易，輕也，音弋豉（也）〔反〕。」 音弋豉（也）〔反〕。 景祐、殿、局本都作「反」。王先謙說作「反」是。
                  </note> 乃紿為謁曰「賀錢萬」，
                        <note>[八]應劭曰：「紿，欺也。」師古曰：「為謁者，書刺自言爵里，若今參見尊貴而通名也。蓋當時自陳姓名，并列賀錢數耳。紿音徒在反。」</note>
                  實不持一錢。謁入，呂公大驚，起，迎之門。 <note>[九]師古曰：「以其錢多，故特禮之。」</note>呂公<pb n="0004"
                  />者，好相人，見高祖狀貌，因重敬之，引入坐上坐。 <note>[一０]師古曰：「上坐，尊處也。令於尊處坐。上坐音才臥反，次下亦同。」</note>
                  蕭何曰：「劉季固多大言，少成事。」高祖因狎侮諸客，遂坐上坐，無所詘。 <note>[一一]師古曰：「詘，曲懾也，音丘勿反。」</note> 酒闌，
                        <note>[一二]文穎曰：「闌言希也。謂飲酒者半罷半在，謂之闌。」</note> 呂公因目固留高祖。
                        <note>[一三]師古曰：「不欲對坐者顯言，故動目而留之。」</note> 竟酒，後。呂公曰：「臣少好相人，
                        <note>[一四]張晏曰：「古人相與語多自稱臣，自卑下之道也，若今人相與言自稱僕也。」</note>
                  相人多矣，無如季相，願季自愛。臣有息女，願為箕帚妾。」 <note>[一五]師古曰：「息，生也。言己所生之女。」</note>
                  酒罷，呂媼怒呂公曰：「公始常欲奇此女，與貴人。 <note>[一六]師古曰：「奇，異也。謂顯而異之，而嫁於貴人。」</note>
                  沛令善公，求之不與，何自妄許與劉季？」呂公曰：「此非兒女子所知。」卒與高祖。 <note>[一七]師古曰：「卒，終也。」</note>
                  呂公女即呂后也，生孝惠帝、魯元公主。
                        <note>[一八]服虔曰：「元，長也。食邑於魯。」韋昭曰：「元，諡也。」師古曰：「公主，惠帝之姊也，以其最長，故號曰元。呂后謂高帝曰張王以魯元故不宜有謀，齊悼惠王尊魯元公主為太后，當時並已謂之元，不得為諡也。韋說失之。」</note>
            </p>
            <pb n="0005"/>
            <p>高祖嘗告歸之田。
                        <note>[一]服虔曰：「告音如嗥呼之嗥。」李斐曰：「休謁之名，吉曰告，凶曰寧。」孟康曰：「古者名吏休假曰告。告又音嚳。漢律，吏二千石有予告，有賜告。予告者，在官有功最，法所當得也。賜告者，病滿三月當免，天子優賜其告，使得帶印綬將官屬歸家治病。至成帝時，郡國二千石賜告不得歸家。至和帝時，予賜皆絕。」師古曰：「告者，請謁之言，謂請休耳。或謂之謝，謝亦告也。假為嗥嚳二音，並無別義，固當依本字以讀之。左氏傳曰『韓獻子告老』，禮記曰『若不得謝』。漢書諸云謝病皆同義。」</note>
                  呂后與兩子居田中，有一老父過請飲，呂后因餔之。
                        <note>[二]師古曰：「餔食之餔，屈原曰『餔其糟』是也。以食食人亦謂之餔，國語曰『國中童子無不餔也』，呂氏春秋曰『下壺飧以餔之』，是也。父本請飲，后因食之，故言餔也。餔音必胡反。」</note>
                  老父相后曰：「夫人天下貴人也。」令相兩子，見孝惠帝，曰：「夫人所以貴者，乃此男也。」 <note>[三]師古曰：「言因有此男，故大貴。」</note>
                  相魯元公主，亦皆貴。老父已去，高祖適從旁舍來，呂后具言客有過，相我子母皆大貴。高祖問，曰：「未遠。」乃追及，問老父。老父曰：「鄉者夫人兒子皆以君，
                        <note>[四]如淳曰：「言并得君之貴相也。以或作似。」師古曰：「如說非也。言夫人及兒子以君之故，因得貴耳，不當作似也。鄉讀曰嚮。」</note>
                  君相貴不可言。」高祖乃謝曰：「誠如父言，不敢忘德。」 <note>[五]師古曰：「誠，實也。」</note> 及高祖貴，遂不知老父處。</p>
            <pb n="0006"/>
            <p>高祖為亭長，乃竹皮為冠，令求盜之薛治，
                        <note>[一]應劭曰：「以竹始生皮作冠，今鵲尾冠是也。求盜者，亭卒。舊時亭有兩卒，一為亭父，掌開閉埽除，一為求盜，掌逐捕盜賊。薛，魯國縣也，有作冠師，故往治之。」文穎曰：「高祖居貧志大，取其約省，與眾有異。」韋昭曰：「竹皮，竹筠也。今南夷取竹幼時績以為帳。」師古曰：「之，往也。竹皮，笋皮，謂笋上所解之籜耳，非竹筠也。今人亦往往為笋皮巾，古之遺制也。韋說失之。，古以字。籜音托。」</note>
                  時時冠之， <note>[二]師古曰：「愛珍此冠，休息之暇則冠之。」</note>
                        及貴常冠，所謂「劉氏冠」也。<note>[三]師古曰：「後遂號為『劉氏冠』者，即此冠也。後詔曰『爵非公乘以上不得冠劉氏冠』者。即此冠。」</note>
            </p>
            <pb n="0007"/>
            <p>高祖以亭長為縣送徒驪山， <note>[一]應劭曰：「秦始皇葬於驪山，故郡國送徒士往作。」文穎曰：「在新豐南。」項氏曰：「故驪戎國也。」</note>
                  徒多道亡。自度比至皆亡之， <note>[二]師古曰：「度音徒各反。比音必寐反。他皆類此。」</note> 到豐西澤中亭，止飲，
                        <note>[三]師古曰：「豐邑之西，其亭在澤中，因以為名。」</note> 夜皆解縱所送徒。 <note>[四]師古曰：「縱，放也。」</note>
                  曰：「公等皆去，吾亦從此逝矣！」 <note>[五]師古曰：「逝，往也。」</note> 徒中壯士願從諸十餘人。高祖被酒，
                        <note>[六]師古曰：「被，加也。被酒者，為酒所加。被音皮義反。」</note> 夜徑澤中，
                        <note>[七]師古曰：「徑，小道也。言從小道而行，於澤中過，故其下曰有大蛇當徑。」</note> 令一人行前。
                        <note>[八]師古曰：「行，案行也，音胡更反。」</note>
                  行前者還報曰：「前有大蛇當徑，願還。」高祖醉，曰：「壯士行，何畏！」乃前，拔劍斬蛇。蛇分為兩，道開。行數里，醉困臥。後人來至蛇所，有一老嫗夜哭。人問嫗何哭，嫗曰：「人殺吾子。」人曰：「嫗子何為見殺？」嫗曰：「吾子，白帝子也，化為蛇，當道，今者赤帝子斬之，
                        <note>[九]應劭曰：「秦襄公自以居西，主少昊之神，作西畤，祠白帝。至獻公時櫟陽雨金，以為瑞，又作畦畤，祠白帝。少昊，金德也。赤帝堯後，謂漢也。殺之者，明漢當滅秦也。」</note>
                  故哭。」人乃以嫗為不誠， <note>[一０]師古曰：「謂所言不實。」</note> 欲苦之，
                        <note>[一一]蘇林曰：「欲困苦辱之。」師古曰：「今書苦字或作笞。笞，擊也，音丑之反。」</note> 嫗因忽不見。
                        <note>[一二]師古曰：「見音胡電反。他皆類此。」</note> 後人至，高祖覺。
                        <note>[一三]師古曰：「覺謂寢寐而寤也，音功効反。」</note> 告高祖，高祖乃心獨喜，自負。
                        <note>[一四]應劭曰：「負，恃也。」</note> 諸從者日益畏之。</p>
            <pb n="0008"/>
            <p>秦始皇帝嘗曰「東南有天子氣」，於是東游以猒當之。 <note>[一]師古曰：「猒，塞也，音一涉反。」</note> 高祖隱於芒、碭山澤間，
                        <note>[二]應劭曰：「芒屬沛國，碭屬梁國，二縣之界有山澤之固，故隱其間。」蘇林曰：「芒音忙遽之忙。碭音唐。」師古曰：「碭亦音宕。所言屬沛國、梁國者，皆是注釋之人據見在所屬，非必本當時稱號境界。他皆類此。」</note>
                  呂后與人俱求，常得之。高祖怪問之。呂后曰：「季所居上常有雲氣，故從往常得季。」 <note>[三]師古曰：「言隨雲氣所在而求得之。」</note>
                  高祖又喜。沛中子弟或聞之，多欲附者矣。</p>
            <pb n="0009"/>
            <p>秦二世元年 <note>[一]應劭曰：「始皇欲以一至萬，示不相襲。始者一，故稱二世。」</note> 秋七月，陳涉起蘄，
                        <note>[二]蘇林曰：「蘄音機，縣名，屬沛國。」</note> 至陳，自立為楚王，
                        <note>[三]李奇曰：「秦滅楚，楚人怨秦，故涉因民之欲，自稱楚王，從民望也。」</note> 遣武臣、張耳、陳餘略趙地。
                        <note>[四]師古曰：「凡言略地者，皆謂行而取之，用功力少。」</note>
                  八月，武臣自立為趙王。郡縣多殺長吏以應涉。九月，沛令欲以沛應之。掾、主吏蕭何、曹參曰： <note>[五]師古曰：「曹參為掾，蕭何為主吏。」</note>
                  「君為秦吏，今欲背之，帥沛子弟，恐不聽。願君召諸亡在外者， <note>[六]師古曰：「時苦秦虐政，賦役煩多，故有逃亡辟吏。」</note> 可得數百人，因以劫眾，
                        <note>[七]師古曰：「劫謂威脅之。」</note> 眾不敢不聽。」乃令樊噲召高祖。 <note>[八]師古曰：「噲音快。」</note>
                  高祖之眾已數百人矣。</p>
            <p>於是樊噲從高祖來。沛令後悔，恐其有變，乃閉城城守， <note>[一]師古曰：「城守者，守其城也。守音狩。他皆類此。」</note> 欲誅蕭、曹。蕭、曹恐，踰城保高祖。
                        <note>[二]師古曰：「保，安也，就高祖以自安。」</note>
                  高祖乃書帛射城上，與沛父老曰：「天下同苦秦久矣。今父老雖為沛令守，諸侯並起，今屠沛。
                        <note>[三]師古曰：「屠謂破取城邑，誅殺其人，如屠六畜然。」</note> 沛今共誅令，擇可立立之，以應諸侯，即室家完。
                        <note>[四]師古曰：「完，全也。」</note>
                        不然，父子俱屠，無為也。」父老乃帥子弟共殺沛令，開城門迎高祖，欲以為沛令。高祖曰：「天下方擾，諸侯<pb n="0010"/>並起，
                        <note>[五]師古曰：「擾，亂也。」</note>（令）〔今〕置將不善
                        <note>（令）〔今〕置將不善，景祐、殿本都作「今」。王先謙說作「今」是。</note>，一敗塗地。
                        <note>[六]師古曰：「一見破敗，即當肝腦塗地。」</note>吾非敢自愛，恐能薄，
                        <note>[七]師古曰：「能謂材也。能本獸名，形似熊，足似鹿，為物堅中而強力，故人之有賢材者，皆謂之能。」</note>不能完父兄子弟。
                        <note>[八]師古曰：「鄉邑之人，老及長者父兄之行，少及幼者子弟之黨，故總而言之。」</note> 此大事，願（吏）〔更〕擇可者。」
                        <note>願（吏）〔更〕擇可者。 景祐、殿本都作「更」。王先謙說作「更」是。</note>蕭、曹（等）皆文吏， <note>蕭、曹（等）皆文吏，
                        景祐本無「等」字。楊樹達說無「等」字是。</note>自愛，恐事不就， <note>[九]師古曰：「就，成也。」</note>後秦種族其家，
                        <note>[一０]師古曰：「誅及種族也。」</note>盡
                  讓高祖。諸父老皆曰：「平生所聞劉季奇怪，當貴，且卜筮之，莫如劉季最吉。」高祖數讓。眾莫肯為， <note>[一一]師古曰：「數音所角反。他皆類此。」</note>
                  高祖乃立為沛公。 <note>[一二]孟康曰：「楚舊僭稱王，其縣宰為公。陳涉為楚王，沛公起應涉，故從楚制，稱曰公。」</note> 祠黃帝，祭蚩尤於沛廷 ，
                        <note>[一三]應劭曰：「黃帝戰於阪泉，以定天下。蚩尤亦古天子，好五兵，故祠祭之，求福祥也。」臣瓚曰：「孔子三朝記云蚩尤庶人之貪者，非天子也。管仲曰『割廬山發而出水，金從之出，蚩尤受之以作劍戟』也。」師古曰：「瓚所引者同是大戴禮，出用兵篇，而非三朝記也。其餘則如應說。沛廷，沛縣之廷。」</note>
                  而釁鼓旗。
                        <note>[一四]應劭曰：「釁，祭也。殺牲以血塗鼓釁呼為釁。」臣瓚曰：「禮記及大戴禮有釁廟之禮，皆無祭事。」師古曰：「許慎云『釁，血祭也』，然即凡殺牲以血祭者皆為釁，安在其無祭事乎？又古人新成鐘鼎，亦必釁之，豈取釁呼為義？應氏之說亦未允也。呼音火亞反。」</note>
                  幟皆赤， <note>祭蚩尤於沛廷，而釁鼓旗。[一四]幟皆赤， 注[一四]原在「鼓」字下，明顏讀「釁鼓」句絕。吳
                        仁傑據封禪書「祠蚩尤，釁鼓旗」之文，以為「旗」字當屬上句。王先謙、楊樹達都說吳讀是。</note>
                  <note>[一五]師古曰：「幟，慓也，音式志反。旗旂之屬，幟即總稱焉，史家字或作識，或作志，音義皆同。」</note> 由所殺蛇白帝子，（所）殺者赤帝子故也。
                        <note>（所）殺者赤帝子故也。 王念孫說下「所」字涉上「所」字而衍。</note>於是少年豪吏如蕭、曹、樊噲等皆為收沛子弟，得三千人。</p>
            <pb n="0011"/>
            <p>是月，項梁與兄子羽起吳。田儋與從弟榮、橫起齊， <note>[一]服虔曰：「儋音負擔之擔。」師古曰：「音丁甘反。」</note>
                  自立為齊王。韓廣自立為燕王。魏咎自立為魏王。陳涉之將周章西入關，至戲，
                        <note>[二]應劭曰：「章字文，陳人也。戲，弘農湖縣西界也。」孟康曰：「水名也。」蘇林曰：「在新豐東南三十里。」師古曰：「戲在新豐東，今有戲水驛。其水本出藍田北界橫嶺，至此而北流入渭。孟、蘇說是。東越鄭及華陰數百里，然始至湖西界，應說大失之矣。戲音許宜反。」</note>
                  秦將章邯距破之。 <note>[三]蘇林曰：「邯音酒酣之酣。」師古曰：「音下甘反。」</note>
            </p>
      </div>
      <div>
            <p>秦二年十月，
                        <note>[一]文穎曰：「十月，秦正月。始皇即位，周火德，以五勝之法勝火者水，秦文公獲黑龍，此水德之瑞，於是更名河為「德水」，十月為正月，謂建亥之月水得位，故以為歲首。」</note>
                  沛公攻胡陵、 <note>[二]鄧展曰：「屬山陽，章帝元和年改為胡陵。」</note> 方與， <note>[三]鄭氏曰：「音房預，屬山陽郡。」</note>
                  還守豐。秦泗川監平將兵圍豐。
                        <note>[四]文穎曰：「泗川，今沛郡也，高祖更名沛。秦時御史監郡，若今刺史。平，其名也。」師古曰：「泗川郡川字或為水，其實一也。」</note>二日，<pb
                        n="0012"
                        />出與戰，破之。令雍齒守豐。十一月，沛公引兵之薜。秦泗川守壯兵敗於薛，<note>[五]如淳曰：「秦并天下為三十六郡，置守、尉、監。此泗川有監有守。壯，其名也。」</note>
                        走至戚，<note>[六]鄭氏曰：「音憂戚之戚。」如淳曰：「音將毒反。」師古曰：「東海之縣也，讀如本字。」</note>沛公左司馬得殺之。<note>[七]師古曰：「得者，司馬之名。」</note>
                        沛公還軍亢父，<note>[八]鄭氏曰：「亢音人相抗答，父音甫，屬任城郡。」</note>至方與。趙王武臣為其將所殺。十二月，楚王陳涉為其御莊賈所殺。魏人周市略地豐沛，使人謂雍齒曰：「豐，故梁徙也，<note>[九]文穎曰：「晉大夫畢萬封魏，今河東河北縣是也。其後為秦所逼徙都，今魏郡魏縣是也。至文侯孫惠王，畏秦，復徙都大梁，今浚儀縣大梁亭是也。故世或言魏惠王，或言梁惠王。至孫假為秦所滅，轉東徙於豐，故曰豐故梁徙也。」臣瓚曰：「史記及世本畢萬居魏，昭子徙安邑，文侯亦居之。汲郡古文云惠王之六年自安邑遷於大梁。」師古曰：「魏不常都於魏郡魏縣，瓚說是也。其他則如文氏之釋。」</note>今魏地已定者數十城。齒今下魏，魏以齒為侯守豐；
                        <note>[一０]師古曰：「封為侯，因令守豐。」</note>
                        不下，且屠豐。」雍齒雅不欲屬沛公，<note>[一一]蘇林曰：「雅，素也。」</note> 及魏招之，即反為魏守豐。
                        <note>[一二]師古曰：「為音于偽反。」</note>沛公攻豐，不能取。沛公還之沛，怨雍齒與豐子弟畔之。</p>
            <pb n="0013"/>
            <p>正月，張耳等立趙後趙歇為趙王。 <note>[一]鄭氏曰：「歇音遏絕之遏。」蘇林曰：「歇音毒歇。」師古曰：「依本字以讀之，不當借音。」</note>
                  東陽甯君、秦嘉立景駒為楚王，
                        <note>[二]文穎曰：「秦嘉，東陽郡人，為甯縣君。景駒，楚族。景，氏；駒，名也。」晉灼曰：「東陽，縣也。」臣瓚曰：「陳勝傳云『凌人秦嘉』，然即嘉非東陽人。嘉初起於郯，號大司馬，又不為甯縣君。東陽甯君自一人，秦嘉又一人。」師古曰：「東陽甯君及秦嘉二人是也。東陽者，為其所屬縣名。甯君者，姓甯，時號為君。」</note>
                  在留。 <note>[三]師古曰：「留，縣名。」</note> 沛公往從之，道得張良，遂與俱見景駒，請兵以攻豐。時章邯從陳，別將
                        <note>[四]如淳曰：「從陳涉將也。涉在陳，其將相別在他許，皆稱陳。」師古曰：「從謂追討也。尚書曰『夏師敗績，湯遂從之』。」</note>
                  司馬將兵北定楚地， <note>[五]如淳曰：「，章邯司馬。」師古曰：「，古夷字。」</note> 屠相，
                        <note>[六]師古曰：「相，縣名。」</note> 至碭。東陽甯君、沛公引兵西，與戰蕭西， <note>[七]師古曰：「蕭縣之西。」</note>
                  不利，還收兵聚留。二月，攻碭，三日拔之。 <note>[八]師古曰：「拔者，破城邑而取之，言若拔樹木，並得其根本也。」</note>
                  收碭兵，得六千人，與故合九千人。三月，攻下邑，拔之。 <note>[九]師古曰：「下邑，縣名。」</note>
                  還擊豐，不下。四月，項梁擊殺景駒、秦嘉，止薛，沛公往見之。項梁益沛公卒五千人，五大夫將十人。
                        <note>[一０]蘇林曰：「五大夫，弟九爵名。以五大夫為將，凡十人。」</note> 沛公還，引兵攻豐，拔之。雍齒奔魏。</p>
            <pb n="0014"/>
            <p>五月，項羽拔襄城還。項梁盡召別將。 <note>[一]師古曰：「別將，謂小將別在他所者。」</note> 六月，沛公如薛，
                        <note>[二]師古曰：「如，往也。他皆類此。」</note> 與項梁共立楚懷王孫心 為楚懷王。
                        <note>[三]應劭曰：「六國為秦所并，楚最無罪，為百姓所思，故求其後，立為楚懷王，以祖諡為號，順民望也。」</note>
                  章邯破殺魏王咎、齊王田儋於臨濟。 <note>[四]師古曰：「破其軍而殺其身。」</note> 七月，大霖雨。
                        <note>[五]師古曰：「雨三日以上為霖。」</note> 沛公攻亢父。章邯圍田榮於東阿。沛公與項梁共救田榮，大破章邯東阿。田榮歸，沛公、項羽追北，
                        <note>[六]服虔曰：「師敗曰北。」韋昭曰：「古背字也，背去而走也。」師古曰：「北，陰幽之處，故謂退敗奔走者為北。老子曰『萬物向陽而負陰』。許慎說文解字云『北，乖也』。史記樂書曰『紂為朝歌北鄙之音』，『朝歌者不時，北者敗也，鄙者陋也』。是知北即訓乖，訓敗，無勞借音。韋昭之徒並為妄矣。」</note>
                  至城陽，攻屠其城。軍濮陽東，復與章邯戰，又破之。</p>
            <pb n="0015"/>
            <p>章邯復振， <note>[一]李奇曰：「振，整也。」如淳曰：「振，起也，收散卒自振迅而起。」晉灼曰：「左氏云『振廢滯』，如說是也。」</note> 守濮陽，環水。
                        <note>[二]文穎曰：「決水以自環守為固也。」張晏曰：「依河水以自環繞作壘。」師古曰：「文說是也。環音宦。」</note>
                  沛公、項羽去攻定陶。八月，田榮立田儋子市為齊王。定陶未下，沛公與項羽西略地至雍丘，與秦軍戰，大敗之，斬三川守李由。
                        <note>[三]應劭曰：「三川，今河南郡也。由，李斯子。」韋昭曰：「有河、洛、伊，故曰三川也。」</note> 還攻外黃，外黃未下。</p>
            <p>項梁再破秦軍，有驕色。宋義諫，不聽。秦益章邯兵。九月，章邯夜銜枚擊項梁定陶，
                        <note>[一]師古曰：「銜枚者，止言語讙囂，欲令敵人不知其來也。周官有銜枚氏。枚狀如箸，橫銜之，繣絜於項。繣者，結礙也。絜，繞也。蓋為結紐而繞項也。繣音獲。絜音頡。」</note>
                  大破之，殺項梁。時連雨自七月至九月。沛公、項羽方攻陳留，聞梁死，士卒恐，乃與將軍呂臣引兵而東，徙懷王自盱台都彭城。
                        <note>[二]鄭氏曰：「音昫怡。」師古曰：「昫音許于反。」</note> 呂臣軍彭城東，項羽軍彭城西，沛公軍碭。魏咎弟豹自立為魏王。後九月，
                        <note>[三]文穎曰：「即閏九月也。時律曆廢，不知閏，謂之後九月。」如淳曰：「時因秦以十月為歲首，至九月則歲終。後九月即閏月。」師古曰：「文說非也。若以律曆廢不知閏者，則當徑謂之十月，不應有後九月。蓋秦之曆法，應置閏者總致之於歲末。觀其此意，當取左傳所謂歸餘於終耳。何以明之？據漢書表及史記，漢未改秦曆之前，迄至高后、文帝，屢書後九月，是知故然，非曆廢也。」</note>
                  懷王并呂臣、項羽軍自將之。以沛公為碭郡長， <note>[四]蘇林曰：「長如郡守也。」韋昭曰：「秦名曰守，是時改曰長。」</note>
                  封武安侯，將碭郡兵。以羽為魯公，封長安侯，呂臣為司徒，其父呂青為令尹。
                        <note>[五]應劭曰：「天子曰師尹，諸侯曰令尹。時去六國尚近，故置令尹。」臣瓚曰：「諸侯之卿，唯楚稱令尹，其餘國稱相。時立楚之後，故置官司皆如楚舊也。」師古曰：「瓚說得之。」</note>
            </p>
            <pb n="0016"/>
            <p>章邯已破項梁，以為楚地兵不足憂，乃渡河北擊趙王歇，大破之。歇保鉅鹿城，秦將王離圍之。趙數請救，懷王乃以宋義為上將，項羽為次將，范增為末將，北救趙。</p>
      </div>
      <div>
            <p>初，懷王與諸將約，先入定關中者王之。 <note>[一]師古曰：「約，要也，謂言契也。自函谷關以西總名關中。」</note> 當是時，秦兵彊，常乘勝逐北，諸將莫利先入關。
                        <note>[二]師古曰：「不以入關為利，言畏秦也。」</note> 獨羽怨秦破項梁，奮勢， <note>[三]晉灼曰：「憤激也。」</note>
                  願與沛公西入關。懷王諸老將皆曰：「項羽為人慓悍禍賊，
                        <note>[四]師古曰：「慓，疾也。悍，勇也。禍賊者，好為禍害而殘賊也。慓音頻妙反，又匹妙反。悍音胡旦反。」</note> 嘗攻襄城，襄城無噍類，
                        <note>[五]如淳曰：「噍音祚笑反。無復有活而噍食者也。青州俗呼無孑遺為無噍類。」</note> 所過無不殘滅。且楚數進取，
                        <note>[六]如淳曰：「楚謂陳涉。數進取，多所攻取也。」師古曰：「楚者，總言楚兵，陳涉、項梁皆是。」</note> 前陳王、項梁皆敗，
                        <note>[七]孟康曰：「前陳王，陳涉也。」師古曰：「孟說非也。此言前者陳王及項梁皆敗，今須得長者往，非謂涉為前陳王也，安有後陳王乎？」</note>
                  不如更遣長者扶義而西， <note>[八]師古曰：「扶，助也，以義自助也。扶字或作杖，杖亦倚任之意。」</note>
                        告諭秦父兄。秦父兄苦其主久矣，今誠得長者往，毋侵<pb n="0017"
                  />暴，宜可下。項羽不可遣，獨沛公素寬大長者。」卒不許羽，而遣沛公西收陳王、項梁散卒。 乃道碭
                  <note>[九]孟康曰：「道由碭。」</note>至（陽城）〔城陽〕 <note>至（陽城）〔城陽〕
                  齊召南據史記及曹參傳改。王先謙說齊說是。</note>與杠里，
                  <note>[一０]孟康曰：「二縣名也。」師古曰：「杠音江。」</note>攻秦軍壁，破其二軍。</p>
      </div>
      <div>
            <p>秦三年十月，齊將田都畔田榮，將兵助項羽救趙。沛公攻破東郡尉於成武。 <note>[一]孟康曰：「尉，郡都尉也。」師古曰：「本謂之郡尉，至景帝時乃改曰都尉。」</note>
                  十一月，項羽殺宋義，并其兵渡河，自立為上將軍，諸將黥布等皆屬。十二月，沛公引兵至栗， <note>[二]韋昭曰：「栗，沛郡縣名也。」</note> 遇剛武侯，
                        <note>[三]應劭曰：「楚懷王將也。功臣表棘蒲剛侯陳武。武一姓柴。剛武侯宜為剛侯武，魏將也。」孟康曰：「功臣表柴武以將軍起薛，至霸上，入漢中，非懷王將，又非魏將也，例未有稱諡者。」師古曰：「史失其名姓，唯識其爵號，不知誰也。不當改剛武侯為剛侯武。應氏以為懷王將，又云魏將，無所據矣。」</note>
                        奪其軍四千餘人，并之，與魏將皇欣、武滿軍合，攻秦軍，破之。故齊王建孫田<pb n="0018"/>安
                        <note>[四]師古曰：「建，齊襄王子也，立四十四年為秦兵所擊，以兵降秦。秦虜之，遷建於河內，遂滅齊。」</note>
                  下濟北，從項羽救趙。羽大破秦軍鉅鹿下，虜王離，走章邯。 <note>[五]師古曰：「章邯被破而走。」</note>
            </p>
            <p>二月，沛公從碭北攻昌邑，遇彭越。越助攻昌邑，未下。沛公西過高陽， <note>[一]文穎曰：「聚邑名，屬陳留圉。」臣瓚曰：「陳留傳在雍丘西南。」</note>
                  酈食其為里監門， <note>[二]服虔曰：「音歷異基。」蘇林曰：「監門，門卒也。」</note>
                  曰：「諸將過此者多，吾視沛公大度。」乃求見沛公。沛公方踞，使兩女子洗。 <note>[三]師古曰：「踞，反企也。洗，洗足也。踞音據。洗音先典反。」</note>
                  酈生不拜，長揖曰： <note>[四]師古曰：「長揖者，手自上而極下。」</note>
                  「足下必欲誅無道秦，不宜踞見長者。」於是沛公起，攝衣謝之，延上坐。食其說沛公襲陳留。 <note>[五]臣瓚曰：「輕行無鐘鼓曰襲。」</note>
                  沛公以為廣野君，以其弟商為將，將陳留兵。三月，攻開封，未拔。 <note>[六]師古曰：「開封，縣名，屬滎陽。」</note> 西與秦將楊熊會戰白馬，
                        <note>[七]師古曰：「白馬亦縣名，屬東郡。」</note> 又戰曲遇東，
                        <note>[八]文穎曰：「地名也。」蘇林曰：「曲音齲。遇音顒。」師古曰：「齲音丘羽反。」</note> 大破之。楊熊走之滎陽，
                        <note>[九]師古曰：「西走也。」</note> 二世使使斬之以徇。
                        <note>[一０]師古曰：「徇，行示也。司馬法曰『斬以徇』，言使人將行徧示眾士以為戒。」</note> 四月，南攻潁川，屠之。因張良遂略韓地。
                        <note>[一一]文穎曰：「河南新鄭南至潁川南北，皆韓地也。以良累世相韓，故因之。」</note>
            </p>
            <pb n="0019"/>
            <p>時趙別將司馬卬 <note>[一]師古曰：「卬音五剛反。」</note> 方欲渡河入關，沛公乃北攻平陰，
                        <note>[二]孟康曰：「縣名也，屬河南。魏文帝改曰河陰。」</note> 絕河津。南，戰雒陽東，軍不利，從轘轅
                        <note>[三]臣瓚曰：「險道名也，在緱氏東南。」師古曰：「直渡曰絕。轘音環。」</note> 至陽城，收軍中馬騎。六月，與南陽守齮戰犨東，
                        <note>[四]師古曰：「犨，縣名也。齮音蟻。犨音昌由反。」</note>（大）破之。 <note>（大）破之。
                        景祐本無「大」字，史說亦無。王念孫說係後人所加。</note>略南陽郡，南 陽守走，保城守宛。
                        <note>[五]師古曰：「宛，南陽之縣也，音於元反。」</note> 沛公引兵過宛西。
                        <note>[六]師古曰：「未拔宛城而兵過宛城西出。」</note> 張良諫曰：「沛公雖欲急入關，秦兵尚眾，距險。
                        <note>[七]師古曰：「依險阻而自固以距敵。」</note>
                  今不下宛，宛從後擊，彊秦在前，此危道也。」於是沛公乃夜引軍從他道還，偃旗幟，遲明，圍宛城三帀。 <note>[八]服虔曰：「欲天疾明也。」文穎曰：「遲，未（明）也。
                        遲，未（明）也。
                        景祐、殿本都無「明」字。王先謙說無「明」字是。天未明之頃已圍其城矣。」晉灼曰：「文說是也。」師古曰：「文、晉二家得其大意耳。此言圍城事畢，然後天明，明遲於事，故曰遲明。變為去聲，音丈二反。漢書諸言遲某事者，義皆類此。史記遲字作邌，亦徐緩之意也，音黎。」</note>
                  南陽守欲自剄， <note>[九]鄭氏曰：「剄音姑鼎反。以刀割頸為剄。」</note> 其舍人陳恢曰：
                        <note>[一０]文穎曰：「主廐內小吏，官名也。」蘇林曰：「藺相如為宦者令舍人。韓信為侯，亦有舍人。」師古曰：「舍人，親近左右之通稱也，後遂以為私屬官號。恢音口回反。」</note>
                  「死未晚也。」乃踰城見沛公，曰：「臣聞足下約先入咸陽者王之，今足下留守宛。宛郡縣連城數十，其吏民自以為降必死，故皆堅守乘城。
                        <note>[一一]師古曰：「乘，登也，謂上城而守也。春秋左氏傳曰『授兵登陴』。」</note>
                        今足下盡日止攻，士死傷者必多；引兵去宛，宛必隨足下。足下前則失<pb n="0020"/>咸陽之約，後有彊宛之患。為足下計，莫若約降，
                        <note>[一二]師古曰：「共為要約，許其降也。」</note> 封其守，因使止守，
                        <note>[一三]師古曰：「封其郡守為侯，即令守其郡。」</note> 引其甲卒與之西。諸城未下者，聞聲爭開門而待足下，足下通行無所累。」
                        <note>[一四]師古曰：「累音力瑞反。」</note>
                  沛公曰：「善。」七月，南陽守齮降，封為殷侯，封陳恢千戶。引兵西，無不下者。至丹水，高武侯鰓、襄侯王陵降。
                        <note>[一五]蘇林曰：「鰓音魚鰓之鰓。」晉灼曰：「功臣表戚鰓也。王陵，安國侯王陵也。」韋昭曰：「漢封王陵為安國侯，初起兵時在南陽。南陽有穰縣，疑襄當為穰，而無禾，字省耳。」臣瓚曰：「時韓成封穰侯，江夏有襄，是陵所封也。」師古曰：「戚鰓初從即為郎，以都尉守蘄城，非至丹水乃降也。此自一人耳，不知其姓。王陵亦非安國侯者。晉說非也。韋氏改襄為穰者，蓋亦穿鑿也。」</note>
                  還攻胡陽，遇番君別將梅鋗， <note>[一六]蘇林曰：「番，音婆，豫章番陽縣。」韋昭曰：「吳芮初為番令，故號曰番君。鋗音呼玄反。」</note> 與偕攻析、酈，
                        <note>[一七]蘇林曰：「酈音蹢躅之蹢。」如淳曰：「音持益反。」師古曰：「析、酈，二縣名。蘇、如兩音並同耳。析縣今內鄉。酈即菊潭縣也。」</note>
                  皆降。所過毋得鹵掠， <note>[一八]應劭曰：「鹵與虜同。」師古曰：「毋，止之辭也，音與無同。他皆類此。掠音力向反，謂略奪也。」</note>
                  秦民喜。遣魏人甯昌使秦。是月章邯舉軍降項羽，羽以為雍王。瑕丘申陽下河南。
                        <note>[一九]服虔曰：「瑕丘，縣名。申，姓；陽，名也。」文穎曰：「姓瑕丘，字申陽。」臣瓚曰：「項羽傳瑕丘公申陽，是瑕丘縣公也。」師古曰：「文說非也。此申陽即項羽所封河南王者耳，何云姓瑕丘乎？」</note>
            </p>
            <pb n="0021"/>
            <p>八月，沛公攻武關， <note>[一]應劭曰：「武關，秦南關，通南陽。」文穎曰：「武關在析西百七十里。」</note>入秦。秦相趙高恐，乃殺二世，使人來，欲約分王關中，
                        <note>[二]師古曰：「自與沛公中分關中之地。」</note>沛公<pb n="0022"
                  />不許。九月，趙高立二世兄子子嬰為秦王。子嬰誅滅趙高，遣將將兵距嶢關。
                        <note>[三]應劭曰：「嶢音堯。嶢山之關。」李奇曰：「在上洛北，藍田南，武關之西。」</note>
                  沛公欲擊之，張良曰：「秦兵尚彊，未可輕。願先遣人益張旗幟於山上為疑兵， <note>[四]師古曰：「益，多也。多張旗幟，過其人數，令敵疑有多兵。」</note>
                  使酈食其、陸賈往說秦將，啗以利。」
                        <note>[五]師古曰：「啗者，本謂食啗耳，音徒敢反。以食餧人，令其啗食，音則改變為徒濫反。今言以利誘之，取食為譬。他皆類此。」</note>
                  秦將果欲連和，沛公欲許之。張良曰：「此獨其將欲叛，恐其士卒不從，不如因其怠懈擊之。」沛公引兵繞嶢關，踰蕢山，
                        <note>[六]鄭氏曰：「蕢音匱。」蘇林曰：「蕢音蒯。」師古曰：「蘇音是也，丘怪反。」</note>
                  擊秦軍，大破之藍田南。遂至藍田，又戰其北，秦兵大敗。</p>
            <p>元年冬十月， <note>[一]如淳曰：「張（倉）〔蒼〕傳云 張（倉）〔蒼〕傳云 殿本作「蒼」。王先謙說作「蒼」是。以高祖十月至霸上，故因秦以十月為歲首。」</note>
                  五星聚于東井。 <note>[二]應劭曰：「東井，秦之分野。五星所在，其下當有聖人以義取天下。占見天文志。」</note> 沛公至霸上。
                        <note>[三]應劭曰：「霸上，地名，在長安東三十里，古曰滋水，秦穆公更名霸。」師古曰：「霸水上，故曰霸上，即今所謂霸頭。」</note>
                  秦王子嬰素車白馬，係頸以組，
                        <note>[四]應劭曰：「子嬰不敢襲帝號，但稱王耳。素車白馬，喪人之服。組者，天子韍也。係頸者，言欲自殺也。」師古曰：「此組謂綬也，所以帶璽也。韍音弗。」</note>
                  封皇帝璽符節，
                        <note>[五]應劭曰：「璽，信也，古者尊卑共之。左傳襄公在楚，季武子使公冶問璽書，追而與之。秦漢尊者以為信，羣下乃避之。」師古曰：「符謂諸所合符以為契者也。節以毛為之，上下相重，取象竹節，因以為名，將命者持之以為信。」</note>
                  降枳道旁。 <note>[六]蘇林曰：「亭名也，在長安東十三里。」師古曰：「枳音軹。軹道亭在霸成觀西四里。」</note>
                  諸將或言誅秦王，沛公曰：「始懷王遣我，固以能寬容，且人已服降，殺之不祥。」乃以屬吏。 <note>[七]師古曰：「屬，委也，音之欲反。」</note>
                  遂西入咸陽，欲止宮休舍， <note>[八]師古曰：「舍，息也，於殿中休息也。一曰舍謂屋舍也。」</note>樊噲、張良諫，乃<pb n="0023"
                  />封秦重寶財物府庫，還軍霸上。蕭何盡收秦丞相府圖籍文書。十一月，召諸縣豪桀曰：「父老苦秦苛法久矣， <note>[九]師古曰：「苛，細也，音何。」</note>
                  誹謗者族，耦語者棄市。 <note>[一０]應劭曰：「秦法禁民聚語。耦，對也。」師古曰：「族謂誅及其族也。棄市者，取刑人於市，與眾棄之。」</note>
                  吾與諸侯約，先入關者王之，吾當王關中。與父老約，法三章耳：殺人者死，傷人及盜抵罪。
                        <note>[一一]服虔曰：「隨輕重制法也。」李奇曰：「傷人有曲直，盜臧有多少，罪名不可豫定，故凡言抵罪，未知抵何罪也。」師古曰：「抵，至也，當也。服、李二說，意並得之，自外諸家，皆妄解釋，故不取也。抵音丁禮反。」</note>
                  餘悉除去秦法。吏民皆按堵如故。 <note>[一二]應劭曰：「按，按次第。堵，牆堵也。」師古曰：「言不遷動也。堵音1。」</note>
                  凡吾所以來，為父兄除害，非有所侵暴，毋恐！且吾所以軍霸上，待諸侯至而定要束耳。」 <note>[一三]師古曰：「要亦約。」</note>
                  乃使人與秦吏行至縣鄉邑告諭之。 <note>[一四]師古曰：「軍中遣人與秦吏相隨，徧至諸縣鄉邑而告諭也。」</note>
                  秦民大喜，爭持牛羊酒食獻享軍士。沛公讓不受，曰：「倉粟多，不欲費民。」民又益喜，唯恐沛公不為秦王。</p>
            <pb n="0024"/>
            <p>或說沛公曰：「秦富十倍天下，地形彊。今聞章邯降項羽，羽號曰雍王，王關中。即來，沛公恐不得有此。可急使守函谷關，
                        <note>[一]文穎曰：「是時關在弘農縣衡嶺，今移東，在河南穀城縣。」師古曰：「今桃林縣南有洪溜澗水，即古所謂函谷也。其水北流入河，夾河之岸尚有舊關餘跡焉。穀城即新安。」</note>
                  毋內諸侯軍，稍徵關中兵以自益，距之。」沛公然其計，從之。十二月，項羽果帥諸侯兵欲西入關，關門閉。聞沛公已定關中，羽大怒，使黥布等攻破函谷關，遂至
                  戲下。沛公左司馬曹毋傷聞羽怒，欲攻沛公，使人言羽曰：「沛公欲王關中，令子嬰相，珍寶盡有之。」欲以求封。亞父范增說羽曰：
                        <note>[二]如淳曰：「亞，次也。尊敬之次父，猶管仲為仲父。」</note>
                  「沛公居山東時，貪財好色，今聞其入關，珍物無所取，婦女無所幸，此其志不小。吾使人望其氣，皆為龍，成五色，此天子氣。急擊之，勿失。」於是饗士，旦日合戰。
                        <note>[三]師古曰：「饗謂飲食也。旦日，明旦也。」</note>是時，羽兵四十萬，號百萬。沛公兵<pb n="0025"/>十萬，號二十萬，
                        <note>[四]師古曰：「兵家之法，不言實數，皆增之。」</note> 力不敵。會羽季父左尹項伯素善張良，
                        <note>[五]師古曰：「伯者，其字也，名纏。」</note> 夜馳見張良，具告其實，欲與俱去，毋特俱死。
                        <note>[六]文穎曰：「特，獨也。無為獨與沛公俱死。」蘇林曰：「特，但也。」師古曰：「蘇說是也。但，空也，空死而無成名。」</note>
                  良曰：「臣為韓王送沛公，不可不告，亡去不義。」乃與項伯俱見沛公。沛公與伯約為婚姻，曰：「吾入關，秋豪無所敢取，
                        <note>[七]文穎曰：「豪，秋乃成好，舉盛而言也。」師古曰：「豪成之時，端極纖細，適足諭小，非言其盛。」</note> 籍吏民，封府庫，待將軍。
                        <note>[八]師古曰：「籍謂為簿籍。」</note>
                  所以守關者，備他盜也。日夜望將軍到，豈敢反邪！願伯明言不敢背德。」項伯許諾，即夜復去。戒沛公曰：「旦日不可不早自來謝。」項伯還，具以沛公言告羽，因曰：「沛公不先破關中兵，公巨能入乎？
                        <note>[九]服虔曰：「巨音渠，猶未應得入也。」師古曰：「服說非也。巨讀曰詎，詎猶豈也。」</note>且人有大功，擊之不祥，不如因善之。」羽許諾。</p>
            <pb n="0026"/>
            <p>沛公旦日從百餘騎見羽鴻門， <note>[一]孟康曰：「在新豐東十七里，舊大道北下坂口名。」</note> 謝曰：「臣與將軍勠力攻秦，
                        <note>[二]師古曰：「勠力，并力也，音力竹反，又力周反。」</note> 將軍戰河北，臣戰河南，不自意先入關，能破秦，與將軍復相見。
                        <note>[三]師古曰：「意不自謂得然。」</note> 今者有小人言，令將軍與臣有隙。」
                        <note>[四]師古曰：「隙謂間隙，言乖離不合。」</note> 羽曰：「此沛公左司馬曹毋傷言之，不然，籍何以（生）〔至〕此？」
                        <note>籍何以（生）〔至〕此？ 錢大昭說明南監、閩本都作「至」。
                  王念孫據史記項羽紀、高祖紀及通鑑漢紀，以為「生」當為「至」字之誤。</note>羽因留沛公飲。范增數目羽擊沛公，
                        <note>[五]師古曰：「動目以諭之。」</note> 羽不應。范增起，出謂項莊曰：「君王為人不忍，
                        <note>[六]師古曰：「莊，項羽從弟。」</note> 汝入以劍舞，因擊沛公，殺之。不者，汝屬且為所虜。」莊入為壽。
                        <note>[七]師古曰：「凡言為壽，謂進爵於尊者，而獻無疆之壽。」</note>
                  壽畢，曰：「軍中無以為樂，請以劍舞。」因拔劍舞。項伯亦起舞，常以身翼蔽沛公。樊噲聞事急，直入，怒甚。羽壯之，賜以酒。噲因譙讓羽。
                        <note>[八]師古曰：「譙讓，以辭相責也。譙音才笑反。」</note> 有頃，沛公起如廁，招樊噲出，置車官屬，
                        <note>[九]師古曰：「置，留也，不以自隨。」</note> 獨騎，與樊噲、靳彊、滕公、紀成步，從間道走軍，
                        <note>[一０]晉灼曰：「紀成，紀通父也。」服虔曰：「走音奏。」師古曰：「間，空也，投空隙而行，不公顯也。走謂趣向也，服音是矣。凡此之類，音義皆同。」</note>
                  使張良留謝羽。羽問：「沛公安在？」 <note>[一一]師古曰：「安在，何在也。他皆類此。」</note> 曰：「聞將軍有意督過之，
                        <note>[一二]師古曰：「督謂視責也。」</note> 脫身去，間至軍，
                        <note>[一三]師古曰：「脫，免也，不敢謁辭，苟自免而去，間行以至軍也。脫音他活反。」</note>
                  故使臣獻璧。」羽受之。又獻玉斗范增。增怒，撞其斗，起曰：「吾屬今為沛公虜矣！」 <note>[一四]師古曰：「撞音丈江反。」</note>
            </p>
            <pb n="0027"/>
            <p>沛公歸數日，羽引兵西屠咸陽，殺秦降王子嬰，燒秦宮室，所過無不殘滅。秦民大失望。羽使人還報懷王，懷王曰：「如約。」
                        <note>[一]師古曰：「謂令沛公王關中。」</note>
                  羽怨懷王不肯令與沛公俱西入關，而北救趙，後天下約。乃曰：「懷王者，吾家所立耳，非有功伐，何以得專主約！
                        <note>[二]師古曰：「積功曰伐。春秋左氏傳曰『大夫稱伐』。」</note> 本定天下，諸將與籍也。」春正月，
                        <note>[三]如淳曰：「以十月為歲首，而正月更為三時之月。」服虔曰：「漢正月也。」師古曰：「凡此諸月號，皆太初正曆之後，
                        記事者追改之，非當時本稱也。以十月為歲首，即謂十月為正月。今此真正月，當時謂之四月耳。他皆類此。」</note>陽尊懷王為義帝，實不用其命。</p>
            <pb n="0028"/>
            <p>二月，羽自立為西楚霸王，
                        <note>[一]文穎曰：「史記貨殖傳曰淮以北沛、陳、汝南、南郡為西楚，彭城以東東海、吳、廣陵為東楚，衡山、九江、江南、豫章、長沙為南楚。羽欲都彭城，故自稱西楚。」孟康曰：「舊名江陵為南楚，吳為東楚，彭城為西楚。」師古曰：「孟說是也。」</note>
                  王梁、楚地九郡，都彭城。背約，更立沛公為漢王，王巴、蜀、漢中四十一縣，都南鄭。 <note>[二]師古曰：「即今之梁州南鄭縣。」</note>
                  三分關中，立秦三將：章邯為雍王，都廢丘； <note>[三]孟康曰：「縣名，今槐里是。」韋昭曰：「即周時犬丘，懿王所都，秦欲廢之，更名廢丘。」</note>
                  司馬欣為塞王， <note>[四]韋昭曰：「在長安東，名桃林塞。」師古曰：「取河、華之固為塞耳，非桃林也。塞音先代反。」</note> 都櫟陽；
                        <note>[五]蘇林曰：「櫟音藥。」師古曰：「即今之櫟陽縣是其地。」</note> 董翳為翟王，
                        <note>[六]文穎曰：「本上郡，秦所置，項羽以董翳為王，更名為翟。」</note> 都高奴。
                        <note>[七]師古曰：「今在鄜州界。」</note> 楚將瑕丘申陽為河南王，都洛陽。趙將司馬卬為殷王，都朝歌。
                        <note>[八]師古曰：「即今之朝歌縣也。」</note> 當陽君英布為九江王，都六。
                        <note>[九]師古曰：「六者，縣名，本古國，皋陶之後。」</note> 懷王柱國共敖為臨江王，
                        <note>[一０]應劭曰：「柱國，上卿官也，若相國矣。共敖，其姓名也。」孟康曰：「本南郡，改為臨江國。」師古曰：「共音龔。」</note> 都江陵。
                        <note>[一一]師古曰：「即今之荊州江陵縣。」</note> 番君吳芮為衡山王，都邾。
                        <note>[一二]文穎曰：「邾音朱，縣名，屬江夏。」</note>
                  故齊王建孫田安為濟北王。徙魏王豹為西魏王，都平陽。徙燕王韓廣為遼東王。燕將臧荼為燕王，
                        <note>[一三]鄭氏曰：「荼音荼毒之荼。」如淳曰：「音舒。」師古曰：「鄭音是也，音大胡反。」</note> 都薊。
                        <note>[一四]師古曰：「薊即幽州薊縣。」</note> 徙齊王田市為膠東王。齊將田都為齊王，都臨菑。
                        <note>[一五]師古曰：「在今青州。」</note> 徙趙王歇為代王。趙相張耳為常山王。漢王怨羽之背約，欲攻之，丞相蕭何諫，乃止。
                        <note>[一六]服虔曰：「稱丞相者，錄事追言之。」</note>
            </p>
            <pb n="0029"/>
            <p>夏四月，諸侯罷戲下，各就國。
                        <note>[一]師古曰：「戲謂軍之旌麾也，音許宜反，亦讀曰麾。先是，諸侯從項羽入關者，各帥其軍，聽命於羽，今既受封爵，各使就國，故總言罷戲下也。一說云時從項羽在戲水之上，故言罷戲下，此說非也。項羽見高祖於鴻門，已過戲
                        矣。又入秦燒秦宮室，不復在戲也。漢書通以戲為麾字，義見竇田灌韓傳。」</note> 羽使卒三萬人從漢王，楚子、諸侯人之慕從者數萬人，
                        <note>[二]文穎曰：「楚子，猶言楚人也。諸侯人，猶諸侯國人。」</note> 從杜南入蝕中。
                        <note>[三]李奇曰：「蝕音力，在杜南。」如淳曰：「蝕，入漢中道川谷名。」</note> 張良辭歸韓，漢王送至襃中，
                        <note>[四]師古曰：「即今梁州之襃縣也。舊曰襃中，言居襃谷之中。隋室諱忠，改為襃內。」</note> 因說漢王燒絕棧道，
                        <note>[五]師古曰：「棧即閣也，今謂之閣道。」</note> 以備諸侯盜兵，亦視項羽無東意。
                        <note>[六]如淳曰：「視音示。」師古曰：「言令羽知漢王更無東出之意也。漢書多以視為示，古通用字。」</note>
            </p>
            <pb n="0030"/>
            <p>漢王既至南鄭，諸將及士卒皆歌謳思東歸， <note>[一]師古曰：「謳，齊歌也，謂齊聲而歌，或曰齊地之歌。謳音一侯反。」</note> 多道亡還者。
                        <note>[二]師古曰：「未至南鄭，在道即亡歸。」</note>
                  韓信為治粟都尉，亦亡去，蕭何追還之，因薦於漢王，曰：「必欲爭天下，非信無可與計事者。」於是漢王齊戒設壇場，
                        <note>[三]師古曰：「齊讀曰齋。築土而高曰壇，除地為場。」</note> 拜信為大將軍，問以計策。信對曰：「項羽背約而王君王於南鄭，
                        <note>[四]師古曰：「上王音于放反。」</note> 是遷也。 <note>[五]如淳曰：「秦法，有罪遷徙之於蜀漢。」</note>
                  吏卒皆山東之人，日夜企而望歸， <note>[六]師古曰：「企謂舉足而竦身。」</note> 及其鋒而用之，可以有大功。天下已定，民皆自寧，不可復用。
                        <note>[七]師古曰：「寧，安也，各安其處。」</note> 不如決策東向。」因陳羽可圖 <note>[八]師古曰：「圖謂謀而取之。」</note>
                  三秦易并之計。 <note>[九]應劭曰：「章邯為雍王，司馬欣為塞王，董翳為翟王，分王秦地，故曰三秦。」</note> 漢王大說，
                        <note>[一０]師古曰：「說讀曰悅。」</note> 遂聽信策，部署諸將。 <note>[一一]師古曰：「分部而署置。」</note>
                  留蕭何收巴蜀租，給軍〔糧〕食。 <note>給軍〔糧〕食。 景祐、殿本及通鑑都有「糧」字。</note>
            </p>
            <pb n="0031"/>
            <p>五月，漢王引兵從故道 <note>[一]孟康曰：「縣名，屬武都。」</note> 出襲雍。雍王邯迎擊漢陳倉，雍兵敗，還走；戰好畤，
                        <note>[二]孟康曰：「畤音止，神靈之所止也。好畤，縣名，屬右扶風。」師古曰：「即今雍州好畤縣。」</note>
                  又大敗，走廢丘。漢王遂定雍地。東如咸陽，引兵圍雍王廢丘，而遣諸將略地。</p>
            <p>田榮聞羽徙齊王市於膠東而立田都為齊王，大怒，以齊兵迎擊田都。都走降楚。六月，田榮殺田市，自立為齊王。時彭城在鉅野，
                        <note>[一]師古曰：「鉅野，澤名，因以為縣，今屬鄆州。」</note>
                  眾萬餘人，無所屬。榮與越將軍印，因令反梁地。越擊殺濟北王安，榮遂并三齊之地。 <note>[二]服虔曰：「齊與濟北、膠東。」</note>
                  燕王韓廣亦不肯徙遼東。秋八月，臧荼殺韓廣，并其地。塞王欣、翟王翳皆降漢。</p>
            <pb n="0032"/>
            <p>初，項梁立韓後公子成為韓王，張良為韓司徒。羽以良從漢王，韓王成又無功，故不遣就國，與俱至彭城，殺之。及聞漢王并關中，而齊、梁畔之，羽大怒，乃以故吳令鄭昌為韓王，距漢。令蕭公角擊彭越，
                        <note>[一]蘇林曰：「蕭公，官號也。」孟康曰：「蕭令也，時令皆稱公。」師古曰：「孟說是也。」</note> 越敗角兵。時張良徇韓地，
                        <note>[二]蘇林曰：「徇音巡，撫其民人也。」孟康曰：「徇，略也。」師古曰：「孟說是。音辭峻反。」</note>
                  遺羽書曰：「漢欲得關中，如約即止，不敢復東。」羽以故無西意，而北擊齊。</p>
            <p>九月，漢王遣將軍薛歐、王吸出武關， <note>[一]師古曰：「歐音烏垢反。吸音翕。」</note> 因王陵兵，
                        <note>[二]如淳曰：「王陵亦聚黨數千人，居南陽。」</note> 從南陽迎太公、呂后於沛。羽聞之，發兵距之陽夏，
                        <note>[三]鄭氏曰：「音假借之假。」師古曰：「即今亳州陽夏縣。」</note> 不得前。</p>
            <p>二年冬十月，項羽使九江王布殺義帝於郴。 <note>[一]
                        文穎曰：「郴，縣名，屬桂陽。」如淳曰：「郴音綝。」師古曰：「說者或以為史記本紀及漢注云衡山、臨江王殺之江中，謂漢書言黥布殺之為錯。然今據史記黥布
                        傳四月陰令九江王等行擊義帝，其八月布使將追殺之郴，又與漢書項羽、英布傳相合，是則衡山、臨江與布同受羽命，而殺之者布也。非班氏之錯。郴綝二字並音丑
                        林反。」</note> 陳餘亦怨羽獨不王己，從田榮藉助兵， <note>[二]師古曰：「藉，借也。」</note>
                  以擊常山王張耳。耳敗走降漢，漢王厚遇之。陳餘迎代王歇還趙，歇立餘為代王。張良自韓間行歸漢，漢王以為成信侯。</p>
            <pb n="0033"/>
            <p>漢王如陝， <note>[一]師古曰：「陝，今陝州陝縣也，音式冉反。」</note> 鎮撫關外父老。 <note>[二]師古曰：「鎮，安也。撫，慰也。」</note>
                  河南王申陽降，置河南郡。使韓太尉韓信擊韓，韓王鄭昌降。十一月，立韓太尉信為韓王。漢王還歸，都櫟陽，使諸將略地，拔隴西。以萬人若一郡降者，封萬戶。
                        <note>[三]師古曰：「若者，豫及之辭，言以萬人或以一郡降者，皆封萬戶。」</note> 繕治河上塞。
                        <note>[四]晉灼曰：「鼂錯傳秦北攻胡，築河上塞。」師古曰：「繕，補也。」</note> 故秦苑囿園池，令民得田之。
                        <note>[五]師古曰：「養鳥獸曰苑，苑有垣曰囿，所以種植謂之園。田謂耕作也。囿音宥。」</note>
            </p>
            <p>春正月，羽擊田榮城陽，榮敗走平原，平原民殺之。齊皆降楚，楚焚其城郭，齊人復畔之。諸將拔北地，虜雍王弟章平。赦罪人。二月癸未，令民除秦社稷，立漢社稷。施恩德，賜民爵。
                        <note>[一]臣瓚曰：「爵者，祿位。民賜爵，有罪得以減也。」</note> 蜀漢民給軍事勞苦，復勿租稅二歲。
                        <note>[二]師古曰：「復者，除其賦役也，音方目反。其下並同。」</note>
                        關中卒從軍者，復家一歲。舉民年五十以上，有脩行，能帥眾為善，置以為三老，鄉一人。擇鄉三老一人為縣三老，與縣令丞尉以<pb n="0034"
                  />事相教，復勿繇戍。 <note>[三]師古曰：「繇讀曰傜。」</note>以十月賜酒肉。</p>
      </div>
      <div>
            <p>三月，漢王自臨晉渡河， <note>[一]師古曰：「舊縣名，其地居河之西濱，東臨晉境，本列國時秦所名也，即今之同州朝邑縣界也。」</note>
                  魏王豹降，將兵從。下河內，虜殷王卬，置河內郡。至脩武，陳平亡楚來降。漢王與語，說之， <note>[二]師古曰：「說讀曰悅。」</note>
                  使參乘，監諸將。南渡平陰津， <note>[三]蘇林曰：「在河陰。」</note>
                  至洛陽，新城三老董公遮說漢王曰：「臣聞『順德者昌，逆德者亡』，『兵出無名，事故不成』。 <note>[四]蘇林曰：「名者，伐有罪。」</note>
                  故曰：『明其為賊，敵乃可服。』
                        <note>[五]應劭曰：「為音無為之為。布告天下，言項羽殺義帝，明其為賊亂，舉兵征之，乃可服也。」鄭氏曰：「為音人相為之為。」師古曰：「應說是也。」</note>
                  項羽為無道，放殺其主， <note>[六]師古曰：「殺讀曰弒。諸弒君者，其例皆同。」</note> 天下之賊也。夫仁不以勇，義不以力，
                        <note>[七]李奇曰：「彼有仁，我不能以勇服；彼有義，我不能以力服。」文穎曰：「以，用也。己有仁，天下歸之，可不用勇而天下自服；己有義，天下奉之，可不用力而天下自定。」師古曰：「為義帝發喪，此為行仁義，不用勇力，文說是也。」</note>
                  三軍之眾為之素服，以告之諸侯，為此東伐， <note>[八]師古曰：「為並音于偽反。」</note> 四海之內莫不仰德。此三王之舉也。」
                        <note>[九]師古曰：「三王：夏、殷、周也。言以德義取天下，則可比蹤於三王。」</note>
                  漢王曰：「善，非夫子無所聞。」於是漢王為義帝發喪，袒而大哭， <note>[一０]如淳曰：「袒亦如禮袒踊也。」師古曰：「袒謂脫衣之袖也，音徒旱反。」</note>
                  哀臨三日。 <note>[一一]師古曰：「眾哭曰臨，音力禁反。」</note>
                  發使告諸侯曰：「天下共立義帝，北面事之。今項羽放殺義帝江南，大逆無道。寡人親為發喪，兵皆縞素。 <note>[一二]師古曰：「縞，白素也，音工老反。」</note>
                  悉發關中兵，收三河士， <note>[一三]韋昭曰：「河南、河東、河內也。」</note> 南浮江漢以下，願從諸侯王
                        <note>[一四]服虔曰：「漢名王為諸侯王。」師古曰：「服說非也。當時漢未有此稱號，直言諸侯及王耳。自謙言隨諸侯王之後也。」</note>
                  擊楚之殺義帝者。」</p>
            <pb n="0035"/>
            <p>夏四月，田榮弟橫收得數萬人，立榮子廣為齊王。羽雖聞漢東，既擊齊，欲遂破之而後擊漢，漢王以故得劫五諸侯兵， <note>[一]
                        應劭曰：「雍、翟、塞、殷、韓也。」如淳曰：「塞、翟、魏、殷、河南也。」韋昭曰：「塞、翟、韓、殷、魏也。雍時已敗。」師古曰：「諸家之說皆非也。張良
                        遺羽書云：『漢欲得關中，如約即止，不敢復東。』東謂出關之東。今羽聞漢東之時，漢固已得三秦矣。五諸侯者，謂常山、河南、韓、魏、殷也。此年十月，常山
                        王張耳降，河南王申陽降，韓王鄭昌降。（二）〔三〕月， （二）〔三〕月， 景祐、汲古、殿、局本都作「三」。王先謙說作「三」是。
                        魏王豹降，虜殷王卬。皆在漢東之後，故知謂此為五諸侯。時雖未得常山之地，據功臣表云張耳棄國，與大臣歸漢，則亦有士卒也。又叔孫通傳云二年漢王從五諸侯入彭城。爾時雍王猶在廢丘被圍，即非五諸侯之數也。尋此紀文昭然可曉，前賢注釋，並失指趣。」</note>
                  東伐楚。到外黃，彭越將三萬人歸漢。漢王拜越為魏相國，令定梁地。漢王遂入彭城，收羽美人貨賂，置酒高會。
                        <note>[二]服虔曰：「大會也。」</note>羽聞之，令其將擊齊，而自以精<pb n="0036"
                  />兵三萬人從魯出胡陵，至蕭，晨擊漢軍，大戰彭城靈壁東 <note>[三]孟康曰：「故小縣，在彭城南。」</note> 睢水上，
                        <note>[四]師古曰：「睢音雖。」</note> 大破漢軍，多殺士卒，睢水為之不流。
                        <note>[五]師古曰：「殺人既多，填於睢水。」</note> 圍漢王三帀。大風從西北起，折木發屋，揚砂石，晝晦，
                        <note>[六]師古曰：「晦，暗也。」</note>
                  楚軍大亂，而漢王得與數十騎遁去。過沛，使人求室家，室家亦已亡，不相得。漢王道逢孝惠、魯元，載行。楚騎追漢王，漢王急，推墮二子。滕公下收載，遂得脫。
                        <note>[七]鄭氏曰：「滕公，夏侯嬰也。」師古曰：「脫音他活反。」</note> 審食其從太公、呂后間行，反遇楚軍，
                        <note>[八]師古曰：「此審食其及武帝時趙食其讀皆與酈食其同，音異基。而近代學者，酈則為異基，審則為食基，趙則食其，非也。同是人名，更無別義，就中舛駮，何所據依？且荀悅漢紀三者並為異基字，斷可知矣。太公、呂后本避楚軍，乃反與之遇，而見拘執。」</note>
                  羽常置軍中以為質。諸侯見漢敗，皆亡去。塞王欣、翟王翳降楚，殷王卬死。</p>
            <pb n="0037"/>
            <p>呂后兄周呂侯
                        <note>[一]蘇林曰：「以姓名侯也。」晉灼曰：「外戚表周呂令武侯澤也。呂，縣名，封於呂以為國。」師古曰：「周呂，封名；令武，其諡也。蘇云以姓名侯，非也。」</note>
                  將兵居下邑， <note>[二]師古曰：「縣名也。」</note> 漢王往從之。稍收士卒，軍碭。</p>
            <p>漢王西過梁地，至虞， <note>[一]師古曰：「即今宋州虞城縣。」</note>
                  謂謁者隨何曰：「公能說九江王布使舉兵畔楚，項王必留擊之。得留數月，吾取天下必矣。」隨何往說布，果使畔楚。</p>
            <p>五月，漢王屯滎陽，蕭何發關中老弱未傅者悉詣軍。
                        <note>[一]服虔曰：「傅音附。」孟康曰：「古者二十而傅，三年耕有一年儲，故二十三而後役之。」如淳曰：「律，年二十三傅之疇官，各從其父疇學之，高不滿六尺二寸以下為罷癃。漢儀注云民年二十三為正，一歲為衞士，一歲為材官
                        騎士，習射御騎馳戰陳。又曰年五十六衰老，乃得免為庶民，就田里。今老弱未嘗傅者皆發之。未二十三為弱，過五十六為老。」師古曰：「傅，著也。言著名籍，給公家徭役也。服音是。」</note>
                  韓信亦收兵與漢王會，兵復大振。與楚戰滎陽南京、索間，破之。
                        <note>[二]應劭曰：「京，縣名。今有大索、小索亭。」晉灼曰：「音冊。」師古曰：「音求索之索。」</note> 築甬道，屬河，
                        <note>[三]應劭曰：「恐敵鈔輜重，故築垣牆如街巷也。」鄭氏曰：「甬音踊。」師古曰：「屬，聯也，音之欲反。」</note> 以取敖倉粟。
                        <note>[四]孟康曰：「敖，地名，在滎陽西北，山上臨河有大倉。」</note> 魏王豹謁歸視親疾。
                        <note>[五]師古曰：「謁，請也。親謂母也。」</note> 至則絕河津，反為楚。
                        <note>[六]師古曰：「斷其津濟以距漢軍。為音于偽反。」</note>
            </p>
            <pb n="0038"/>
            <p>六月，漢王還櫟陽。壬午，立太子，赦罪人。令諸侯子在關中者皆集櫟陽為衞。引水灌廢丘，廢丘降，章邯自殺。雍（州）〔地〕 <note>雍（州）〔地〕
                        王先謙說「州」字誤，當為「地」。按通鑑亦作「地」。</note> 定，八十餘縣，置河上、渭南、中地、隴西、上郡。
                        <note>[一]服虔曰：「河上，即左馮翊也。渭南，京兆也。中地，右扶風也。」師古曰：「凡新置五郡。」</note>
                  令祠官祀天地四方上帝山川，以時祠之。興關中卒乘邊塞。
                  <note>[二]李奇曰：「乘，守也。」師古曰：「乘，登也。登而守之，義與上乘城同。」</note>關中大飢，米斛萬錢，
                        <note>[三]師古曰：「一斛直萬錢。」</note> 人相食。令民就食蜀漢。</p>
            <p>秋八月，漢王如滎陽，謂酈食其曰：「緩頰往說魏王豹， <note>[一]張晏曰：「緩頰，徐言引譬喻也。」</note> 能下之，以魏地萬戶封生。」
                        <note>[二]師古曰：「生猶言先生。他皆類此。」</note> 食其往，豹不聽。漢王以韓信為左丞相，與曹參、灌嬰俱擊魏。食其還，漢王問：<pb
                        n="0039"/>「魏大將誰也？」對曰：「柏直。」王曰：「是口尚乳臭，不能當韓信。 <note>[三]師古曰：「乳臭，言其幼少。」</note>
                  騎將誰也？」曰：「馮敬。」曰：「是秦將馮無擇子也，雖賢，不能當灌嬰。步卒將誰也？」曰：「項它。」
                        <note>[四]師古曰：「它字與他同，並音徒何反。」</note>
                  曰：「是不能當曹參。吾無患矣。」九月，信等虜豹，傳詣滎陽。定魏地，置河東、太原、上黨郡。信使人請兵三萬人，願以北舉燕趙，東擊齊，南絕楚糧道。漢王與之。</p>
            <p>三年冬十月，韓信、張耳東下井陘擊趙， <note>[一]服虔曰：「井陘，山名，在常山，今為縣。」師古曰：「陘音形。」</note>
                  斬陳餘，獲趙王歇。置常山、代郡。甲戌晦，日有食之。十一月癸卯晦，日有食之。</p>
            <p>隨何既說黥布，布起兵攻楚。楚使項聲、龍且攻布， <note>[一]韋昭曰：「且音子閭反。」</note>
                  布戰不勝。十二月，布與隨何間行歸漢。漢王分之兵，與俱收兵至成皋。</p>
            <p>項羽數侵奪漢甬道，漢軍乏食，與酈食其謀橈楚權。 <note>[一]服虔曰：「橈，弱也。」師古曰：「音女教（而）〔反〕， 音女教（而）〔反〕，
                        景祐、殿本都作「反」。王先謙說作「反」是。其字從木。」</note>食其欲立六國後以樹黨，
                        <note>[二]師古曰：「樹，立也。」</note>漢<pb n="0040"/>王刻印，將遣食其立之。以問張良，良發八難。漢王輟飯吐哺，
                        <note>[三]師古曰：「輟，止也。哺，口中所含食也。飯音扶晚反。哺音步。」</note> 曰：「豎儒
                        <note>[四]師古曰：「言其賤劣無智，若童豎也。」</note> 幾敗乃公事！」
                        <note>[五]師古曰：「幾，近也。乃，汝也。公，漢王自謂也。幾音鉅依反。」</note> 令趨銷印。
                        <note>[六]師古曰：「趨讀曰促。促，速也。他皆類此。」</note> 又問陳平，乃從其計，與平黃金四萬斤，以間疏楚君臣。
                        <note>[七]師古曰：「間音居莧反。次下反間，其音亦同。」</note>
            </p>
      </div>
      <div>
            <p>夏四月，項羽圍漢滎陽，漢王請和，割滎陽以西者為漢。亞父勸項羽急攻滎陽，漢王患之。陳平反間既行，羽果疑亞父。亞父大怒而去，發病死。</p>
      </div>
      <div>
            <p>五月，將軍紀信曰：「事急矣！臣請誑楚，可以間出。」 <note>[一]師古曰：「間出，投間隙私出，若言間行微行耳。紀信詐為漢王，而王出西門遁，是私出也。」</note>
                  於是陳平夜出女子東門二千餘人，楚因四面擊之。紀信乃乘王車，黃屋左纛，
                        <note>[二]李斐曰：「天子車以黃繒為蓋裏。纛，毛羽幢也，在乘輿車衡左方上注之。蔡邕曰以犛牛尾為之，如斗，或在騑頭，或在衡。」應劭曰：「雉尾為之，在左驂，當鑣上。」師古曰：「纛音毒，又徒到反。應說非也。」</note>
                  曰：「食盡，漢王降楚。」楚皆呼萬歲，之城東觀，以故漢王得與數十騎出西門遁。令御史大夫周苛、魏豹、樅公守滎陽。
                        <note>[三]應劭曰：「樅公者，不知其名，故曰公。」蘇林曰：「音樅木之樅。」師古曰：「音千容反。」</note>
                  羽見紀信，問：「漢王安在？」曰：「已出去矣。」羽燒殺信。而周苛、樅公相謂曰：「反國之王，難與守城。」 <note>[四]師古曰：「謂豹先已經畔漢。」</note>
                  因殺魏豹。</p>
            <pb n="0041"/>
            <p>漢王出滎陽，至成皋。自成皋入關，收兵欲復東。轅生說漢王 <note>[一]文穎曰：「轅姓，生謂諸生。」</note>
                  曰：「漢與楚相距滎陽數歲，漢常困。願君王出武關，項王必引兵南走， <note>[二]師古曰：「走亦謂趨，嚮也，音奏。次後亦同。」</note>
                  王深壁，令滎陽成皋間且得休息。使韓信等得輯河北趙地，
                        <note>[三]師古曰：「輯與集同，謂和合也。詩序曰『勞來還定安集之』。春秋左氏傳曰『羣臣輯睦』。他皆類此。」</note>
                  連燕齊，君王乃復走滎陽。如此，則楚所備者多，力分。漢得休息，復與之戰，破之必矣。」漢王從其計，出軍宛葉間，
                        <note>[四]師古曰：「葉，縣名，古葉公之國，音式涉反。宛縣葉縣之間也。」</note> 與黥布行收兵。</p>
            <p>羽聞漢王在宛，果引兵南，漢王堅壁不與戰。是月，彭越渡睢， <note>[一]師古曰：「過睢水也。睢音雖。」</note>
                  與項聲、薛公戰下邳，破殺薛公。羽使終公守成皋，而自東擊彭越。漢王引兵北，擊破終公，復軍成皋。六月，羽已破走彭越，
                        <note>[二]師古曰：「破之而令遁走。」</note> 聞漢復軍成皋，乃引兵西拔滎陽城，生得周苛。羽謂苛：「為我將，以公為<pb n="0042"/>上將軍，封三萬戶。」周苛罵曰：「若不趨降漢，今為虜矣！ <note>[三]師古曰：「若，汝也。趨讀曰促。」</note> 若非漢王敵也。」羽亨周苛，
                        <note>[四]師古曰：「亨謂煮而殺之，音普庚反。他皆類此。」</note> 并殺樅公，而虜韓王信，遂圍成皋。漢王跳，
                        <note>[五]如淳曰：「跳音逃，謂走也。史記作逃。」晉灼曰：「跳，獨出意也。」師古曰：「晉說是也，音徒彫反。」</note>
                  獨與滕公共車出成皋玉門， <note>[六]張晏曰：「成皋北門。」</note> 北渡河，宿小脩武。 <note>[七]晉灼曰：「在大脩武城東。」</note>
                  自稱使者，晨馳入張耳、韓信壁，而奪之軍。乃使張耳北收兵趙地。</p>
            <p>秋七月，有星孛于大角。 <note>[一]李奇曰：「孛，彗類也，是謂妖星，所以除舊布新也。」師古曰：「孛音步內反。」</note> 漢王得韓信軍，復大振。八月，臨河南鄉，
                        <note>[二]師古曰：「鄉讀曰嚮。」</note> 軍小脩武，欲復戰。郎中鄭忠說止漢王，高壘深塹勿戰。漢王聽其計，使盧綰、劉賈將卒二萬人，騎數百，
                        <note>[三]蘇林曰：「綰音以繩綰結物之綰。」師古曰：「音烏板反。」</note> 渡白馬津入楚地，佐彭越燒楚積聚，
                        <note>[四]師古曰：「所畜軍糧芻稾之屬也。積音子賜反。聚音才喻反。」</note> 復擊破楚軍燕郭西，
                        <note>[五]師古曰：「燕，縣名，古南燕國。」</note>
                  攻下睢陽、外黃十七城。九月，羽謂海春侯大司馬曹咎曰：「謹守成皋。即漢王欲挑戰，慎勿與戰，
                        <note>[六]李奇曰：「挑音徒了反。」臣瓚曰：「挑戰，擿嬈敵求戰也，古謂之致師。」師古曰：「李音瓚說是。擿音他歷反。嬈音乃了反。」</note>
                  勿令得東而已。我十五日必定梁地，復從將軍。」 <note>[七]師古曰：「從，就也。」</note> 羽引兵東擊彭越。</p>
            <pb n="0043"/>
            <p>漢王使酈食其說齊王田廣，罷守兵與漢和。</p>
            <p>四年冬十月，韓信用蒯通計，襲破齊。齊王亨酈生，東走高密。項羽聞韓信破齊，且欲擊楚，使龍且救齊。</p>
            <p>漢果數挑成皋戰，楚軍不出，使人辱之數日，大司馬咎怒，渡兵汜水。
                        <note>[一]張晏曰：「汜水在濟陰界。」如淳曰：「汜音祀。左傳曰『鄙在鄭地汜』。」臣瓚曰：「高祖攻曹咎於成皋，咎渡汜水而戰，今成皋城東汜水是也。」師古曰：「瓚說得之，此水不在濟陰也。『鄙在鄭地汜』，釋者又云在襄城，則非此
                        也。此水舊讀音凡，今彼鄉人呼之音祀。」</note>
                  士卒半渡，漢擊之，大破楚軍，盡得楚國金玉貨賂。大司馬咎、長史欣皆自剄汜水上。漢王引兵渡河，復取成皋，軍廣武，
                        <note>[二]孟康曰：「於滎陽築兩城而相對，名為廣武城，在敖倉西三室山上。」</note> 就敖倉食。</p>
      <pb n="0044"/>
            <p>羽下梁地十餘城，聞海春侯破，乃引兵還。漢軍方圍鍾離於滎陽東， <note>[一]師古曰：「音莫葛反。其字從本末之末。」</note> 聞羽至，盡走險阻。
                        <note>[二]師古曰：「走音奏。」</note> 羽亦軍廣武，與漢相守。丁壯苦軍旅，老弱罷轉餉。
                        <note>[三]師古曰：「罷讀曰疲。轉，運；餉，饋也，音式向反。」</note> 漢王、羽相與臨廣武之間而語。羽欲與漢王獨身挑戰，漢王數羽曰：
                        <note>[四]師古曰：「數，責其罪也，音所具反。」</note>
                  「吾始與羽俱受命懷王，曰先定關中者王之。羽負約，王我於蜀漢，罪一也。羽矯殺卿子冠軍，自尊，罪二也。
                        <note>[五]如淳曰：「卿者，卿大夫之號。子者，子男之爵。冠軍，人之首也。」文穎曰：「卿子，時人相襃尊之辭，猶言公子也。時上將，故言冠軍。」師古曰：「矯，託也，託懷王命而殺之也。卿子冠軍，文說是也。」</note>
                  羽當以救趙還報， <note>[六]李奇曰：「前受命於懷王往救趙，當還反報。」</note>
                  而擅劫諸侯兵入關，罪三也。懷王約入秦無暴掠，羽燒秦宮室，掘始皇帝冢，收私其財，罪四也。
                        <note>[七]師古曰：「掘而發之，收取其財以私自有也。掘音其勿反。」</note> 又彊殺秦降王子嬰，罪五也。詐阬秦子弟新安二十萬，王其將，
                        <note>[八]李奇曰：「章邯等為王。」</note>
                  罪六也。皆王諸將善地，而徙逐故主，令臣下爭畔逆，罪七也。出逐義帝彭城，自都之，奪韓王地，并王梁楚，多自與，罪八也。使人陰殺義帝江南，罪九也。夫為人臣而殺其主，殺其已降，為政不平，主約不信，天下所不容，大逆無道，罪十也。吾以義兵從諸侯誅殘賊，使刑餘罪人擊公，
                        <note>[九]師古曰：「言輕賤也。」</note> 何苦乃與公挑戰！」羽大怒，伏弩射中漢王。漢王傷胸，乃捫足曰：「虜中吾指！」
                        <note>[一０]師古曰：「捫，摸也。傷胸而捫足者，以安眾也。捫音門。中音竹仲反。」</note> 漢王病創臥，張良彊請漢王起行勞軍，以安士卒，
                        <note>[一一]師古曰：「行音下更反。其下亦同。」</note> 毋令楚乘勝。漢王出行軍，疾甚，因馳入成皋。</p>
      <pb n="0045"/>
            <p>十一月，韓信與灌嬰擊破楚軍，殺楚將龍且，追至城陽，虜齊王廣。齊相田橫自立為齊王，奔彭越。漢立張耳為趙王。</p>
            <p>漢王疾瘉， <note>[一]師古曰：「瘉與愈同。愈，差也。」</note> 西入關，至櫟陽，存問父老，置酒。梟故塞王欣頭櫟陽市。
                        <note>[二]師古曰：「梟，縣首於木上。」</note> 留四日，復如軍，軍廣武。關中兵益出，而彭越、田橫居梁地，往來苦楚兵，絕其糧食。</p>
      <pb n="0046"/>
            <p>韓信已破齊，使人言曰：「齊邊楚， <note>[一]師古曰：「邊，共為邊界。」</note>
                  權輕，不為假王，恐不能安齊。」漢王怒，欲攻之。張良曰：「不如因而立之，使自為守。」春二月，遣張良操印，立韓信為齊王。
                        <note>[二]師古曰：「操，持也，音千高反。」</note> 秋七月，立黥布為淮南王。八月，初為算賦。
                        <note>[三]如淳曰：「漢儀注民年十五以上至五十六出賦錢，人百二十為一算，為治庫兵車馬。」</note> 北貉、燕人來致梟騎助漢。
                        <note>[四]應劭曰：「北貉，國也。梟，健也。」張晏曰：「梟，勇也，若六博之梟也。」師古曰：「貉在東北方，三韓之屬皆貉類也，音莫客反。」</note>
                  漢王下令： <note>[五]師古曰：「令，教命也。下音胡嫁反。他皆類此。」</note> 軍士不幸死者，吏為衣衾棺斂，
                        <note>[六]師古曰：「棺音工喚反。斂音力贍反。與作衣衾而斂尸於棺。」</note> 轉送其家。
                        <note>[七]師古曰：「轉，傳送也。」</note> 四方歸心焉。 <note>[八]師古曰：「以仁愛故。」</note>
            </p>
            <p>項羽自知少助食盡，韓信又進兵擊楚，羽患之。漢遣陸賈說羽，請太公，羽弗聽。漢復使侯公說羽，羽乃與漢約，中分天下，割鴻溝以西為漢，<note>[一]應劭曰：「在滎陽東南二十里。」文穎曰：「於滎陽下引河東南為鴻溝，以通宋、鄭、陳、蔡、曹、衞，與濟、汝、淮、泗會於楚，即今官渡水也。」</note>以東為楚。九月，歸太公、呂后，<pb n="0047"/>軍皆稱萬歲。乃封侯公為平國君。 <note>[二]師古曰：「以其善說，能平和邦國。」</note> 羽解而東歸。漢王欲西歸，張良、陳平諫曰：「今漢有天下太半，<note>[三]韋昭曰：「凡數三分有二為（大）〔太〕半， 為（大）〔太〕半， 景祐、汲古、殿、局本都作「太」。有一分為少半。」</note>而諸侯皆附，楚兵罷食盡，<note>[四]師古曰：「罷讀曰疲。」</note> 此天亡之時，不因其幾而遂取之，<note>[五]鄭氏曰：「幾，微也。」師古曰：「幾，危也。」</note> 所謂養虎自遺患也。」漢王從之。</p>
            <pb n="0048"/>
            <pb n="0049"/>
            <p>五年冬十月，漢王追項羽至陽夏南 <note>[一]師古曰：「夏音工雅反，已解於上。」</note> 止軍，與齊王信、魏相國越期會擊楚，至固陵，<note>[二]晉灼曰：「即固始也。」師古曰：「後改為固始耳。地理志固始屬淮陽。」</note>不會。楚擊漢軍，大破之。漢王復入壁，深塹而守。謂張良曰：「諸侯不從，柰何？」良對曰：「楚兵且破，未有分地，<note>[三]李奇曰：「信、越等未有益地之分。」師古曰：「分音扶問反。」</note> 其不至固宜。
                        <note>[四]師古曰：「理宜然也。」</note> 君王能與共天下，可立致也。 <note>[五]師古曰：「共有天下之地，割而封之。」</note>齊王信之立，非君王意，信亦不自堅。 <note>[六]師古曰：「因信自請為假王，乃立之耳，故曰非君王意。」</note>彭越本定梁地，始君王以魏豹故，拜越為相國。今豹死，越亦望王，而君王不早定。今能取睢陽以北至穀城皆以王彭越， <note>[七]師古曰：「睢音雖。」</note>
                  從陳以東傅海與齊王信， <note>[八]師古曰：「傅讀曰附。」</note> 信家在楚，其意欲復得故邑。能出捐此地以許兩人，
                        <note>[九]師古曰：「捐，棄也，音弋全反。」</note> 使各自為戰，則楚易敗也。」於是漢王發使使韓信、彭越。至，皆引兵來。</p>
      <pb n="0050"/>
            <p>十一月，劉賈入楚地，圍壽春。漢亦遣人誘楚大司馬周殷。殷畔楚，以舒屠六，
                        <note>[一]如淳曰：「以舒之眾屠破六縣。」師古曰：「六者，縣名，即上所謂九江王都六者也，後屬廬江郡。」</note> 舉九江兵迎黥布，並行屠城父，
                        <note>[二]如淳曰：「並行，並擊也。」師古曰：「城父，縣名。父音甫。」</note> 隨劉賈皆會。</p>
            <p>十二月，圍羽垓下。 <note>[一]應劭曰：「垓音該。」李奇曰：「沛洨縣聚邑名也。」師古曰：「洨音衡交反。」</note> 羽夜聞漢軍四面皆楚歌，
                        <note>[二]應劭曰：「楚歌者，雞鳴歌也。漢已略得其地，故楚歌者多雞鳴時歌也。」師古曰：「楚歌者，為楚人之歌，猶言吳歈越吟耳。若以雞鳴為歌曲之名，於理則可，不得云雞鳴時也。高祖令戚夫人楚舞，自為作楚歌，豈亦雞鳴時乎？」</note>
                  知盡得楚地，羽與數百騎走，是以兵大敗。灌嬰追斬羽東城。 <note>[三]晉灼曰：「九江縣。」</note>
                  楚地悉定，獨魯不下。漢王引天下兵欲屠之，為其守節禮義之國，乃持羽頭示其父兄，魯乃降。初，懷王封羽為魯公，及死，魯又為之堅守，故以魯公葬羽於穀城。
                        <note>[四]師古曰：「即濟北穀城。」</note> 漢王為發（葬）〔喪〕， <note>漢王為發（葬）〔喪〕，
                        景祐、汲古、殿本都作「喪」。王先謙說作「喪」是。</note>哭臨而去。 <note>[五]師古曰：「臨音力禁反。」</note>
                  封項伯等四人為列侯，賜姓劉氏。 <note>[六]師古曰：「皆羽之族，先有功於漢者。」</note>
                  諸民略在楚者皆歸之。漢王還至定陶，馳入齊王信壁，奪其軍。初項羽所立臨江王共敖前死，子尉嗣立為王，不降。遣盧綰、劉賈擊虜尉。</p>
      <pb n="0051"/>
            <p>春正月，追尊兄伯號曰武哀侯。 <note>[一]應劭曰：「兄伯早亡，追諡之。」</note>
                  下令曰：「楚地已定，義帝亡後，欲存恤楚眾，以定其主。齊王信習楚風俗，更立為楚王， <note>[二]師古曰：「更，改也。」</note>
                  王淮北，都下邳。魏相國建城侯彭越勤勞魏民，卑下士卒， <note>[三]師古曰：「言安輯魏地，保其人眾也。下音胡稼反。」</note>
                  常以少擊眾，數破楚軍，其以魏故地王之，號曰梁王，都定陶。」又曰：「兵不得休八年，萬民與苦甚，
                        <note>[四]如淳曰：「與音相干與之與。」師古曰：「音弋庶反。」</note> 今天下事畢，其赦天下殊死以下。」
                        <note>[五]如淳曰：「死罪之明白也。左傳曰斬其木而弗殊。」韋昭曰：「殊死，斬刑也。」師古曰：「殊，絕也，異也，言其身首
                        離絕而異處也。」</note>
            </p>
      <pb n="0052"/>
            <p>於是諸侯上疏曰：「楚王韓信、韓王信、淮南王英布、梁王彭越、故衡山王吳芮、
                        <note>[一]張晏曰：「漢元年，項羽立芮為衡山王，後又奪之地，謂之番君，是以曰故。」</note> 趙王張敖、燕王臧荼昧死再拜言，
                        <note>[二]張晏曰：「秦以為人臣上書當言昧犯死罪而言，漢遂遵之。」</note> 大王陛下：
                        <note>[三]應劭曰：「陛者，升堂之陛。王者必有執兵陳於階陛之側，羣臣與至尊言，不敢指斥，故呼在陛下者而告之，因卑
                        以達尊之意也。若今稱殿下、閣下、侍者、執事，皆此類也。」</note>
                  先時秦為亡道，天下誅之。大王先得秦王，定關中，於天下功最多。存亡定危，救敗繼絕，以安萬民，功盛德厚。又加惠於諸侯王有功者，使得立社稷。地分已定，而位號比儗，亡上下之分，
                        <note>[四]師古曰：「言大王與臣等並稱王，是為比類相儗，無尊卑之差別也。地分音扶問反。」</note> 大王功德之著，於後世不宣。
                        <note>[五]師古曰：「言位號不殊，則功德之著明者，不宣於後世也。」</note> 昧死再拜上皇帝尊號。」漢王曰：「寡人聞帝者賢者有也，
                        <note>[六]師古曰：「言賢德之人乃可有帝號。」</note>
                  虛言亡實之名，非所取也。今諸侯王皆推高寡人，將何以處之哉？」諸侯王皆曰：「大王起於細微，滅亂秦，威動海內。又以辟陋之地，
                        <note>[七]師古曰：「辟讀曰僻。」</note>
                  自漢中行威德，誅不義，立有功，平定海內，功臣皆受地食邑，非私之也。大王德施四海，諸侯王不足以道之，居帝位甚實宜，願大王以幸天下。」
                        <note>[八]晉灼曰：「漢儀注民臣被其德以為僥倖也。」師古曰：「倖者，吉而免凶，可慶幸也，故福喜之事皆稱為幸，而死謂之不幸。」</note>
                  漢王曰：「諸侯王幸以為便於天下之民，則可矣。」於是諸侯王及太尉長安侯臣綰等三百人， <note>[九]師古曰：「綰，盧綰也。」</note> 與博士稷嗣君叔孫通
                        <note>[一０]孟康曰：「稷嗣，邑名。」</note> 謹擇良日二月甲午，上尊號。漢王即皇帝位于氾水之陽。
                        <note>[一一]張晏曰：「在濟陰界，取其氾愛弘大而潤下也。」師古曰：「據叔孫通傳曰為皇帝於定陶，則此水在濟陰是也。音敷劍反。」</note>
                  尊王后曰皇后，太子曰皇太子，追尊先媼曰昭靈夫人。</p>
      <pb n="0053"/>
            <p>詔曰： <note>[一]如淳曰：「詔，告也。自秦漢以下，唯天子獨稱之。」</note> 「故衡山王吳芮與子二人、兄子一人，從百粵之兵，
                        <note>[二]服虔曰：「非一種，若今言百蠻也。」</note> 以佐諸侯，誅暴秦，有大功，諸侯立以為王。項羽侵奪之地，謂之番君。
                        <note>[三]師古曰：「番音蒲何反。」</note> 其以長沙、豫章、象郡、桂林、南海立番君芮為長沙王。」
                        <note>[四]臣瓚曰：「茂陵書象郡治臨塵，去長安萬七千五百里。」文穎曰：「桂林，今鬱林也。」師古曰：「桂林，今之桂州境界左右皆是其地，非鬱林也。」</note>
                  又曰：「故粵王亡諸世奉粵祀，秦侵奪其地，使其社稷不得血食。 <note>[五]師古曰：「祭者尚血腥，故曰血食也。」</note> 諸侯伐秦，亡諸身帥閩中兵以佐滅秦，
                        <note>[六]如淳曰：「閩音緡。」應劭曰：「音文飾之文。」師古曰：「閩越，今泉州建安是其地也。其人本蛇種，故其字從虫。如音是也。虫音許尾反。」</note>
                  項羽廢而弗立。今以為閩粵王，王閩中地，勿使失職。」</p>
      <pb n="0054"/>
            <p>帝乃西都洛陽。夏五月，兵皆罷歸家。詔曰：「諸侯子在關中者，復之十二歲， <note>[一]師古曰：「復音方目反。」</note> 其歸者半之。
                        <note>[二]師古曰：「各已還其本土者，復六歲也。」</note> 民前或相聚保山澤，不書名數，
                        <note>[三]師古曰：「保，守也，安也。守而安之，以避難也。名數，謂戶籍也。」</note> 今天下已定，令各歸其縣，復故爵田宅，
                        <note>[四]師古曰：「復，還也，音扶目反。」</note> 吏以文法教訓辨告，勿笞辱。
                        <note>[五]師古曰：「辨告者，分別義理以曉喻之。」</note>
                  民以飢餓自賣為人奴婢者，皆免為庶人。軍吏卒會赦，其亡罪而亡爵及不滿大夫者，皆賜爵為大夫。
                        <note>[六]如淳曰：「軍吏卒會赦，得免罪，及本無罪而亡爵級者，皆賜爵為大夫。」師古曰：「大夫，第五爵也。」</note> 故大夫以上賜爵各一級，
                        <note>[七]師古曰：「就加之也。級，等也。」</note> 其七大夫以上，皆令食邑，
                        <note>[八]臣瓚曰：「秦制，列侯乃得食邑，今七大夫以上皆食邑，所以寵之也。」師古曰：「七大夫，公大夫也，爵第七，故謂之七大夫。」</note>
                  非七大夫以下，皆復其身及戶，勿事。」
                        <note>[九]應劭曰：「不輸戶賦也。」如淳曰：「事謂役使也。」師古曰：「復其身及一戶之內皆不徭賦也。復音扶目反。」</note>
                  又曰：「七大夫、公乘以上，皆高爵也。 <note>[一０]師古曰：「公乘，第八爵。」</note>
                  諸侯子及從軍歸者，甚多高爵，吾數詔吏先與田宅，及所當求於吏者，亟與。 <note>[一一]師古曰：「亟，急也，音居力反。」</note> 爵或人君，上所尊禮，
                        <note>[一二]師古曰：「爵高有國邑者，則自君其人，故云或人君也。上謂天子。」</note> 久立吏前，曾不為決，
                        <note>[一三]師古曰：「有辨（說）〔訟〕及陳請者， 有辨（說）〔訟〕及陳請者，
                        景祐、殿本都作「訟」。王先謙說作「訟」是。不早為決斷。」</note> 甚亡謂也。
                        <note>[一四]師古曰：「亡謂者，失於事宜，不可以訓。」</note> 異日秦民爵公大夫以上，令丞與亢禮。
                        <note>[一五]應劭曰：「言從公大夫以上，民與令丞亢禮。亢禮者，長揖不拜。」師古曰：「異日，猶言往日也。亢者，當也，言高
                        下相當，無所卑屈，不獨謂揖拜也。」</note> 今吾於爵非輕也，吏獨安取此！ <note>[一六]師古曰：「於何得此輕爵之法也。」</note>
                  且法以有功勞行田宅， <note>[一七]蘇林曰：「行音行酒之行，猶付與也。」</note> 今小吏未嘗從軍者多滿，
                        <note>[一八]如淳曰：「多自滿足也。」</note> 而有功者顧不得， <note>[一九]師古曰：「顧猶反也，言若人反顧然。」</note>
                  背公立私，守尉長吏教訓甚不善。 <note>[二０]師古曰：「守，郡守也。尉，郡尉也。長吏，謂縣之令長。」</note>其令諸吏善遇高爵，<pb n="0055"/>稱吾意。 <note>[二一]師古曰：「稱，副也。」</note> 且廉問，有不如吾詔者，以重論之。」
                        <note>[二二]師古曰：「廉，察也。廉字本作覝，其音同耳。」</note>
            </p>
      <pb n="0056"/>
            <p>帝置酒雒陽南宮。上曰： <note>[一]如淳曰：「蔡邕云上者尊位所在也。但言上，不敢言尊號耳。」</note> 「通侯諸將
                        <note>[二]應劭曰：「舊曰徹侯，避武帝諱曰通侯。通亦徹也。通者，言其功德通於王室也。」張晏曰：「後改為列侯。列者，見序列也。」</note>
                  毋敢隱朕， <note>[三]如淳曰：「朕，我也。蔡邕曰古者上下共之。咎繇與帝舜言稱朕，屈原曰『朕皇考』，至秦獨以為尊稱，漢遂因之而不改也。」</note>
                  皆言其情。吾所以有天下者何？項氏之所以失天下者何？」高起、王陵對曰：
                        <note>[四]張晏曰：「詔使高官者起，故陵先對。」孟康曰：「姓高，名起。」臣瓚曰：「漢帝年紀高帝時有信平侯臣陵、都武侯臣起。魏相、邴吉高帝時奏事有將軍臣陵、臣起。」師古曰：「張說非也。若言高官者起，則丞相蕭何、太尉盧綰及張良、陳平之屬時皆在陵上，陵不得先對也。」</note>
                  「陛下嫚而侮人， <note>[五]師古曰：「嫚，易也，讀與慢同。」</note>
                  項羽仁而敬人。然陛下使人攻城略地，所降下者，因以與之，與天下同利也。項羽妒賢嫉能，有功者害之，賢者疑之，戰勝而不與人功，得地而不與人利，此其所以失天下也。」上曰：「公知其一，未知其二。夫運籌帷幄之中，決勝千里之外，吾不如子房；填國家，撫百姓，給餉餽，不絕糧道，吾不如蕭何；
                        <note>[六]師古曰：「填與鎮同。鎮，安也。餽亦饋字。」</note> 連百萬之眾，戰必勝，攻必取，吾不如韓信。三者皆人傑，吾能用之，
                        <note>[七]師古曰：「傑言桀然獨出也。」</note> 此吾所以取天下者也。項羽有一范增而不能用，此所以為我禽也。」羣臣說服。
                        <note>[八]師古曰：「說讀曰悅。」</note>
            </p>
      <pb n="0057"/>
            <p>初，田橫歸彭越。項羽已滅，橫懼誅，與賓客亡入海。上恐其久為亂，遣使者赦橫，曰：「橫來，大者王，小者侯；
                        <note>[一]師古曰：「大者，謂其長率，即橫身也。小者，其徒屬也。」</note> 不來，且發兵加誅。」橫懼，乘傳詣雒陽，
                        <note>[二]如淳曰：「律，四馬高足為置傳，四馬中足為馳傳，四馬下足為乘傳，一馬二馬為軺傳。急者乘一乘傳。」師古曰：
                        「傳者，若今之驛，古者以車，謂之傳車，其後又單置馬，謂之驛騎。傳音張戀反。」</note>
                  未至三十里，自殺。上壯其節，為流涕，發卒二千人，以王禮葬焉。</p>
      <pb n="0058"/>
            <p>戍卒婁敬求見，說上曰：「陛下取天下與周異，而都雒陽，不便，不如入關，據秦之固。」上以問張良，良因勸上。是日，車駕西都長安。
                        <note>[一]師古曰：「凡言車駕者，謂天子乘車而行，不敢指斥也。是日，即其日也。著是日者，言從善之速也。長安本秦之鄉名，高祖作都焉。」</note>
                  拜婁敬為奉春君， <note>[二]張晏曰：「春，歲之始也，今婁敬發事之始，故號曰奉春君也。」</note> 賜姓劉氏。六月壬辰，大赦天下。</p>
            <p>秋七月，燕王臧荼反，上自將征之。九月，虜荼。詔諸侯王視有功者立以為燕王。荊王臣信等十人
                        <note>[一]如淳曰：「荊亦楚也。」賈逵曰：「秦莊襄王名楚，故改諱荊，遂行於世。」晉灼曰：「詩曰『奮伐荊楚』，自秦之先故以稱荊也。」師古曰：「晉說是也。左傳又云『荊尸而舉』，亦已久矣。」</note>
                  皆曰：「太尉長安侯盧綰功最多，請立以為燕王。」使丞相噲將兵平代地。</p>
            <p>利幾反，上自擊破之。利幾者，項羽將。羽敗，利幾為陳令，降，上侯之潁川。上至雒陽，舉通侯籍召之， <note>[一]蘇林曰：「都以侯籍召之。」</note> 而利幾恐，反。
                        <note>[二]師古曰：「普召通侯，而利幾自以項羽將，故恐懼而反也。」</note>
            </p>
            <p>後九月，徙諸侯子關中。治長樂宮。</p>
            <pb n="0059"/>
            <p>六年冬十月，令天下縣邑城。 <note>[一]張晏曰：「皇后、公主所食曰邑。令各自築其城也。」師古曰：「縣之與邑，皆令築城。」</note>
            </p>
            <p>人告楚王信謀反，上問左右，左右爭欲擊之。用陳平計，乃偽游雲夢。 <note>[一]韋昭曰：「在南郡之華容也。」師古曰：「夢讀如本字，又音莫風反。」</note>
                  十二月，會諸侯于陳，楚王信迎謁，因執之。詔曰：「天下既安，豪桀有功者封侯，新立，未能盡圖其功。
                        <note>[二]師古曰：「新立，言新即帝位也。圖謂謀而賞之。」</note> 身居軍九年，或未習法令，或以其故犯法，
                        <note>[三]韋昭曰：「言未習知法令而犯之者，有司因以故犯法之罪罪之，故帝愍焉。」師古曰：「此說非也。言以未習法令之故，不知避罪，遂致犯刑，帝原其本情，故加憐之。」</note>
                  大者死刑，吾甚憐之。其赦天下。」田肯賀上曰：「甚善，陛下得韓信，又治秦中。 <note>[四]師古曰：「治謂都之也。秦中謂關中，秦地也。」</note>
                  秦，形勝之國也， <note>[五]張晏曰：「得形勢之勝便也。」</note> 帶河阻山，縣隔千里，
                        <note>[六]鄭氏曰：「縣音懸。」師古曰：「此本古之懸字耳，後人轉用為州縣字，乃更加心以別之，非當借音。他皆類此。」</note>
                  持戟百萬，秦得百二焉。
                        <note>[七]應劭曰：「言河山之險，與諸侯相縣隔，絕千里也。所以能禽諸侯者，得天下之利百二也。」李斐曰：「河山之險，由地勢高，順流而下易，故天下於秦縣隔千里也。持戟百萬，秦得百二焉。」蘇林曰：「百二，得百中之二，二萬人也。秦地險固，二萬人足當諸侯百萬人也。」師古曰：「縣隔千里，李、應得之。秦得百二，蘇說是也。」</note>
                  地勢便利，其以下兵於諸侯，譬猶居高屋之上建瓴水也。
                        <note>[八]如淳曰：「瓴，盛水瓶也。居高屋之上而幡瓴水，言其向下之勢易也。建音謇。」蘇林曰：「瓴讀曰鈴。」師古曰：「如、蘇音說皆是。建音居偃反。」</note>
                  夫齊，東有琅邪、即墨之饒， <note>[九]師古曰：「二縣近海，財用之所出。」</note> 南有泰山之固，西有濁河之限，
                        <note>[一０]晉灼曰：「齊西有平原，河水東北過高唐。高唐即平原也。孟津號黃河，故曰濁河也。」</note>
                  北有勃海之利，地方二千里，持戟百萬，縣隔千里之外，齊得十二焉。
                        <note>[一一]應劭曰：「齊得十之二耳，故愍王稱東帝，後復歸之，卒為秦所滅者，利鈍之勢異也。」李斐曰：「齊有山河之限，地方二千里，是與天下縣隔也。設有持戟百萬之眾，齊得十中之二焉。百萬十分之二，亦二十萬也。但文相避，故言東西秦，其勢敵也。」蘇林曰：「十二，得十中之二，二十萬人當百萬。言齊雖固，不如秦二萬乃當百萬也。」晉灼曰：「案文攷義，蘇說是也。」師古曰：「蘇、晉之釋得其意也。秦得百二者，二萬人當諸侯百萬人也。齊得十二者，二十萬人當諸侯百萬也。所以言縣隔千里之外者，除去秦地，而齊乃與諸侯計利便也。」</note>
                  此東西秦也。非親子弟，莫可使王齊者。」上曰：「善。」賜金五百斤。上還至雒陽，赦韓信，封為淮陰侯。</p>
      <pb n="0060"/>
            <p>甲申，始剖符封功臣曹參等為通侯。 <note>[一]師古曰：「剖，破也，與其合符而分授之也。剖音普口反。」</note> 詔曰：「齊，古之建國也，今為郡縣，其復以為諸侯。
                        <note>[二]師古曰：「為國以封諸侯王。」</note> 將軍劉賈數有大功，及擇寬惠脩絜者，王齊、荊地。」春正月丙午，韓王信等奏請以<pb n="0061"/>故東陽郡、鄣郡、吳郡五十三縣立劉賈為荊王， <note>[三]文穎曰：「東陽，今下邳也。鄣郡，今丹（楊）〔陽〕 丹（楊）〔陽〕
                        景祐、殿本都作「陽」。也。吳郡，本會稽也。」韋昭曰：「鄣郡，今故鄣縣也，後郡徙丹（楊）〔陽〕，轉以為縣，故謂之故鄣也。」師古曰：「鄣音章。」</note>
                  以碭郡、薛郡、郯郡三十六縣立弟文信君交為楚王。 <note>[四]文穎曰：「薛郡，今魯國是也。郯郡，今東海郡也。」師古曰：「郯音談。」</note>
                  壬子，以雲中、鴈門、代郡五十三縣立兄宜信侯喜為代王，以膠東、膠西、臨淄、濟北、博陽、城陽郡七十三縣立子肥為齊王，以太原郡三十一縣為韓國，徙韓王信都晉陽。</p>
            <p>上已封大功臣（三）〔二〕十餘人， <note>上已封大功臣（三）〔二〕十餘人， 周壽昌說高帝功臣表六年正月以前封二十七人，合韓
                        信二十八人，「三」是「二」之誤。王先謙說通鑑亦作「二十餘人」，此積畫傳寫之誤。</note>其餘爭功，未得行封。上居南宮，從復道上
                        <note>[一]如淳曰：「復音複，上下有道，故謂之復。」</note>
                  見諸將往往耦語，以問張良。良曰：「陛下與此屬共取天下，今已為天子，而所封皆故人所愛，所誅皆平生仇怨。今軍吏計功，以天下為不足用徧封，
                        <note>[二]師古曰：「言有功者多，而土地少。」</note> 而恐以過失及誅，故相聚謀反耳。」上曰：「為之奈何？」良曰：「取上素所不快，
                        <note>[三]師古曰：「言有舊嫌者也。」</note> 計羣臣所共知最甚者一人，先封以示羣臣。」三月，上置酒，封雍齒，因趣丞相急定功行封。
                        <note>[四]師古曰：「趣讀曰促。」</note> 罷酒，羣臣皆喜，曰：「雍齒且侯，吾屬亡患矣！」</p>
      <pb n="0062"/>
            <p>上歸櫟陽，五日一朝太公。太公家令說太公曰：「天亡二日，土亡二王。皇帝雖子，人主也；太公雖父，人臣也。奈何令人主拜人臣！如此，則威重不行。」後上朝，太公擁彗，
                        <note>[一]李奇曰：「為恭也，如今卒持帚也。」師古曰：「彗者，所以埽也，音似歲反。」</note> 迎門卻行。
                        <note>[二]師古曰：「卻退而行也，音丘略反。」</note> 上大驚，下扶太公。太公曰：「帝，人主，奈何以我亂天下法！」於是上心善家令言，
                        <note>[三]師古曰：「晉太子庶子劉寶云善其發悟己心，因得尊崇父號，非善其令父敬己。」</note>
                  賜黃金五百斤。夏五月丙午，詔曰：「人之至親，莫親於父子，故父有天下傳歸於子，子有天下尊歸於父，此人道之極也。前日天下大亂，兵革並起，萬民苦殃，朕親被堅執銳，
                        <note>[四]師古曰：「被堅謂甲冑也。執銳謂利兵也。被音皮義反。」</note>
                  自帥士卒，犯危難，平暴亂，立諸侯，偃兵息民，天下大安，此皆太公之教訓也。諸王、通侯、將軍、羣卿、大夫已尊朕為皇帝，而太公未有號。今上尊太公曰太上皇。」
                        <note>[五]師古曰：「太上，極尊之稱也。皇，君也。天子之父，故號曰皇。不預治國，故不言帝也。」</note>
            </p>
      <pb n="0063"/>
            <p>秋九月，匈奴圍韓王信於馬邑，信降匈奴。</p>
            <p>七年冬十月，上自將擊韓王信於銅鞮， <note>[一]師古曰：「縣名也。鞮音丁奚反。」</note> 斬其將。信亡走匈奴，（與）其將曼丘臣、王黃
                        <note>[二]師古曰：「姓曼丘，名臣也。曼丘、母丘本一姓也，語有緩急耳。曼音萬。」</note> 共立故趙後趙利為王，
                        <note>（與）其將曼丘臣、王黃共立故趙後趙利為王， 朱子文說「與」字衍。王先謙說朱說是。</note>
                  <note>[三]師古曰：「故趙，六國時趙也。」</note> 收信散兵，與匈奴共距漢。上從晉陽連戰，乘勝逐北，至樓煩，會大寒，士卒墮指者什二三。
                        <note>[四]師古曰：「十人之中，二三墮指。」</note> 遂至平城，為匈奴所圍，七日，用陳平祕計得出。
                        <note>[五]應劭曰：「陳平使畫工圖美女，間遣人遺閼氏，云漢有美女如此，今皇帝困厄，欲獻之。閼氏畏其奪己寵，因謂單于曰：『漢天子亦有神靈，得其土地，非能有也。』於是匈奴開其一角，得突出。」鄭氏曰：「以計鄙陋，故祕不傳。」師古曰：「應氏之說出桓譚新論，蓋譚以意測之，事當然耳，非紀傳所說也。」</note>
                  使樊噲留定代地。</p>
            <p>十二月，上還過趙，不禮趙王。是月，匈奴攻代，代王喜棄國，自歸雒陽，赦為合陽侯。辛卯，立子如意為代王。</p>
            <p>春，令郎中有罪耐以上，請之。
                        <note>[一]應劭曰：「輕罪不至于髠，完其耏鬢，故曰耏。古耐字從彡，髮膚之意也。杜林以為法度之字皆從寸，後改如是。言耐罪已上，皆當先請也。耐音若能。」如淳曰：「耐猶任也，任其事也。」師古曰：「依應氏之說，耏當音而，如氏之解則音乃代反，其義亦兩通。（而）〔耏〕謂頰旁毛也。
                        （而）〔耏〕謂頰旁毛也。 景祐、殿本都作「耏」。按下句云「彡，毛髮貌也」，是釋「耏」字所從，則作「耏」是。
                        彡，毛髮貌也，音所廉反，又先廉反。而功臣侯表宣曲侯通耏為鬼薪，則應氏之說斯為長矣。」</note> 民產子，復勿事二歲。
                        <note>[二]師古曰：「勿事，不役使也。」</note>
            </p>
      <pb n="0064"/>
            <p>二月，至長安。蕭何治未央宮，立東闕、北闕、前殿、武庫、大倉。
                        <note>[一]師古曰：「未央殿雖南嚮，而上書奏事謁見之徒皆詣北闕，公車司馬亦在北焉。是則以北闕為正門，而又有東門、東闕。至於西南兩面，無門闕矣。蓋蕭何初立未央宮，以厭勝之術，理宜然乎？」</note>
                  上見其壯麗，甚怒，謂何曰：「天下匈匈，勞苦數歲，成敗未可知， <note>[二]師古曰：「匈匈，喧擾之意。」</note>
                  是何治宮室過度也！」何曰：「天下方未定，故可因以就宮室。 <note>[三]師古曰：「就，成也。」</note>
                  且夫天子以四海為家，非令壯麗亡以重威，且亡令後世有以加也。」上說。 <note>[四]師古曰：「說讀曰悅。」</note> 自櫟陽徙都長安。置宗正（宮）〔官〕
                        <note>置宗正（宮）〔官〕 景祐、殿、局本都作「官」。錢大昭說「宮」當作「官」。</note> 以序九族。夏四月，行如雒陽。
                        <note>[五]師古曰：「如，往也。」</note>
            </p>
            <pb n="0065"/>
            <p>八年冬，上東擊韓信餘寇於東垣。 <note>[一]孟康曰：「真定也。」師古曰：「垣音轅。」</note>
                  還過趙，趙相貫高等恥上不禮其王，陰謀欲弒上。上欲宿，心動，問「縣名何？」曰：「柏人。」上曰：「柏人者，迫於人也。」去弗宿。</p>
            <p>十一月，令士卒從軍死者為槥， <note>[一]服虔曰：「槥音衞。」應劭曰：「小棺也，今謂之櫝。」</note> 歸其縣，縣給衣衾棺葬具，
                        <note>[二]如淳曰：「棺音貫，謂棺斂之服也。」臣瓚曰：「初以槥致其尸於家，縣官更給棺衣更斂之也。金布令曰『不幸死，死所為櫝，傳歸所居縣，賜以衣棺』也。」師古曰：「初為槥櫝，至縣更給衣及棺，備其葬具耳。不勞改讀音為貫也。金布者，令篇（者）〔名〕，
                        金布者，令篇（者）〔名〕， 景祐、汲古、殿、局本都作「名」。若今言倉庫令也。」</note> 祠以少牢，長吏視葬。十二月，行自東垣至。
                        <note>[三]師古曰：「至京師。」</note>
            </p>
            <p>春三月，行如雒陽。令吏卒從軍至平城及守城邑者 <note>[一]如淳曰：「平城左右諸城能堅守（也）〔者〕。」 能堅守（也）〔者〕。 殿本作「者」。王先謙說作「者」是。
                  </note> 皆復終身勿事。 <note>[二]師古曰：「復音方目反。」</note> 爵非公乘以上毋得冠劉氏冠。
                        <note>[三]文穎曰：「即竹皮冠也。」</note> 賈人毋得衣錦繡綺縠絺紵剡，操兵，乘騎馬。
                        <note>[四]師古曰：「賈人，坐販賣者也。綺，文繒也，即今之細綾也。稀，細葛也。紵，織紵為布及疏也。<!-- missing graphs -->剡，織毛若今毼及氍毹之類也。操，持也。兵，凡兵器也。乘，駕車也。騎，單騎也。賈音古。絺音丑知反。紵音佇。<!-- missing graphs -->剡音居例反。操音千高反。」</note>
                  秋八月，吏有罪未發覺者，赦之。九月，行自雒陽至，淮南王、梁王、趙王、楚王皆從。</p>
            <pb n="0066"/>
            <p>九年冬十月，淮南王、梁王、趙王、楚王朝未央宮，置酒前殿。上奉玉卮
                        <note>[一]應劭曰：「飲酒禮器也，古以角作，受四升。古卮字作觝。」晉灼曰：「音支。」師古曰：「卮，飲酒圓器也，今尚有之。」</note>
                  為太上皇壽， <note>[二]師古曰：「進酒而獻壽也，已解於上。」</note> 曰：「始大人常以臣亡賴，
                        <note>[三]應劭曰：「賴者，恃也。」晉灼曰：「許慎云『賴，利也』，無利入於家也。或曰江淮之間謂小兒多詐狡獪為亡賴。」師古曰：「晉說是也。獪音工外反。」</note>
                  不能治產業，不如仲力。 <note>[四]服虔曰：「力，勤力也。」</note> 今某之業所就孰與仲多？」
                        <note>[五]師古曰：「就，成也。與亦如也。」</note> 殿上羣臣皆稱萬歲，大笑為樂。</p>
            <p>十一月，徙齊楚大族昭氏、屈氏、景氏、懷氏、田氏五姓關中，與利田宅。 <note>[一]師古曰：「利謂便好也。屈音九勿反。」</note>十二月，行如雒陽。</p>
      <pb n="0067"/>
            <p>貫高等謀逆發覺，逮捕高等， <note>[一]師古曰：「逮捕，謂事相連及者皆捕之也。一曰，在道守禁，相屬不絕，若今之傳送囚耳。」</note>
                  并捕趙王敖下獄。詔敢有隨王，罪三族。 <note>[二]張晏曰：「父母兄弟妻子也。」如淳曰：「父族、母族、妻族也。」師古曰：「如說是也。」</note>
                  郎中田叔、孟舒等十人自髠鉗為王家奴， <note>[三]師古曰：「鉗，以鐵束頸也，音其炎反。」</note>
                  從王就獄。王實不知其謀。春正月，廢趙王敖為宣平侯。徙代王如意為趙王，王趙國。丙寅，前有罪殊死以下，皆赦之。</p>
            <p>二月，行自雒陽至。賢趙臣田叔、孟舒等十人，召見與語，漢廷臣無能出其右者。
                        <note>[一]師古曰：「古諸以右為尊，言材用無能過之者，故云不出其右也。他皆類此。」</note> 上說，
                        <note>[二]師古曰：「說讀曰悅。」</note> 盡拜為郡守、諸侯相。</p>
            <p>夏六月乙未晦，日有食之。</p>
            <p>十年冬十月，淮南王、燕王、荊王、梁王、楚王、齊王、長沙王來朝。</p>
            <p>夏五月，太上皇后崩。
                        <note>[一]如淳曰：「王陵傳楚取太上皇、呂后為質。又項羽歸太公、呂后，不見歸媼也。又上五年追尊母媼為昭靈夫人，高后時乃追尊為昭靈后耳。漢儀注高帝母兵起時死小黃北，後於小黃作陵廟。以此二者推之，不得有太上皇后崩也。」李奇曰：「高祖後母也。」晉灼曰：「五年，追尊先媼曰昭靈夫人，言追尊，則明其已亡。史記十年春夏無事，七月太上皇崩，葬櫟陽宮，明此長『夏五月太上皇后崩』八字也。又漢儀注先媼已葬陳留小黃。」師古曰：「如、晉二說皆得之，無此太上皇后也。諸家之說更有異端，適為煩穢，不足采也。」</note>
                  秋七月癸卯，太上皇崩，葬萬年。
                  <note>[二]師古曰：「三輔黃圖云高祖初居櫟陽，故太上皇因在櫟陽。十年太上皇崩，葬其北原，起萬年邑，置長丞也。」</note>赦櫟陽囚死罪以下。
                        <note>[三]臣瓚曰：「萬年陵在櫟陽縣界，故特赦之。」</note>
            </p>
      <pb n="0068"/>
            <p> 八月，令諸侯王皆立太上皇廟于國都。</p>
            <p>九月，代相國陳豨反。 <note>[一]鄧展曰：「東海人名豬曰豨。」師古曰：「豨音許豈反。」</note> 上曰：「豨嘗為吾使，甚有信。
                        <note>[二]師古曰：「為音于偽反。」</note>
                  代地吾所急，故封豨為列侯，以相國守代，今乃與王黃等劫掠代地！吏民非有罪也，能去豨、黃來歸者，皆赦之。」
                        <note>[三]師古曰：「去謂棄離之而來也。」</note>
                  上自東，至邯鄲。上喜曰：「豨不南據邯鄲而阻漳水，吾知其亡能為矣。」趙相周昌奏常山二十五城亡其二十城，請誅守尉。
                        <note>[四]師古曰：「守者，郡守；尉者，郡尉也。」</note>
                  上曰：「守尉反乎？」對曰：「不。」上曰：「是力不足，亡罪。」上令周昌選趙壯士可令將者，白見四人。 <note>[五]師古曰：「白於天子而召見也。」</note>
                  上嫚罵曰： <note>[六]師古曰：「嫚者，渫汙也。」</note>
                  「豎子能為將乎！」四人慙，皆伏地。上封各千戶，以為將。左右諫曰：「從入蜀漢，伐楚，賞未徧行，今封此，何功？」上曰：「非汝所知。陳豨反，趙代地皆豨有。吾以羽檄徵天下兵，未有至者，
                        <note>[七]師古曰：「檄者，以木簡為書，長尺二寸，用徵召也。其有急事，則加以鳥羽插之，示速疾也。魏武奏事云今邊有警，輒露檄插羽。檄音胡歷反。」</note>
                  今計唯獨邯鄲中兵耳。吾何愛四千戶，不以慰趙子弟！」皆曰：「善。」又求「樂毅有後乎？」 <note>[八]師古曰：「樂毅，戰國時燕將也。」</note>得其孫<pb n="0069"/>叔，封之樂鄉，號華成君。問豨將，皆故賈人。上曰：「吾知與之矣。」 <note>[九]師古曰：「與，如也，言能如之何也。」</note> 乃多以金購豨將，
                        <note>[一０]師古曰：「購，設賞募也，〔音搆〕。」 購，設賞募也，〔音搆〕。 景祐、殿本都多「音搆」二字。 </note>豨將多降。</p>
            <p>十一年冬，上在邯鄲。豨將侯敞將萬餘人游行，王黃將騎千餘軍曲逆， <note>[一]文穎曰：「今中山蒲陰是也。」</note> 張春將卒萬餘人度河攻聊城。
                        <note>[二]師古曰：「即今博州聊城縣。」</note> 漢將軍郭蒙與齊將擊，大破之。太尉周勃道太原入定代地，
                        <note>[三]師古曰：「道由太原也。」</note>至馬<pb n="0070"/>邑，馬邑不下，攻殘之。 <note>[四]師古曰：「殘謂多所殺戮也。」</note>
                  豨將趙利守東垣，高祖攻之不下。卒罵，上怒。城降，卒罵者斬之。諸縣堅守不降反寇者，復租賦三歲。</p>
            <p>春正月，淮陰侯韓信謀反長安，夷三族。將軍柴武斬韓王信於參合。 <note>[一]師古曰：「代之縣也。」</note>
            </p>
            <p>上還雒陽。詔曰：「代地居常山之北，與夷狄邊，趙乃從山南有之，遠，數有胡寇，難以為國。頗取山南太原之地益屬代，
                        <note>[一]師古曰：「少割以益之，不盡取也。頗音普我反。後皆類此。」</note>
                  代之雲中以西為雲中郡，則代受邊寇益少矣。王、相國、通侯、吏二千石擇可立為代王者。」燕王綰、相國何等三十三人皆曰：「子恆賢知溫良，請立以為代王，都晉陽。」
                        <note>[二]如淳曰：「文紀言都中都，又文帝過太原，復晉陽、中都二歲，似遷都於中都也。」</note> 大赦天下。</p>
            <p>二月，詔曰：「欲省賦甚。 <note>[一]師古曰：「意甚欲省賦斂也。」</note> 今獻未有程， <note>[二]師古曰：「程，法式也。」</note>
                  吏或多賦以為獻，而諸侯王尤多，民疾之。 <note>[三]師古曰：「諸侯王賦其國中，以為獻物，又多於郡，故百姓疾苦之。」</note>
                  令諸侯王、通侯常以十月朝獻，及郡各以其口數率， <note>[四]師古曰：「率，計也。」</note>人歲六十三錢，以給獻費。」<pb n="0071"/>又曰：「蓋聞王者莫高於周文，伯者莫高於齊桓， <note>[五]師古曰：「伯讀曰霸。」</note> 皆待賢人而成名。今天下賢者智能豈特古之人乎？
                        <note>[六]師古曰：「特，獨也。」</note> 患在人主不交故也，士奚由進！ <note>[七]師古曰：「奚，何也。」</note>
                  今吾以天之靈，賢士大夫定有天下，以為一家，欲其長久，世世奉宗廟亡絕也。賢人已與我共平之矣，而不與吾共安利之，可乎？賢士大夫有肯從我游者，吾能尊顯之。布告天下，使明知朕意。御史大夫昌下相國，
                        <note>[八]臣瓚曰：「周昌已為趙相，御史大夫是趙堯耳。」</note> 相國酇侯下諸侯王，
                        <note>[九]臣瓚曰：「茂陵書何封國在南陽。酇音贊。」師古曰：「瓚說是也。而或云何封沛郡酇縣，音才何反，非也。案地理志南陽酇縣云侯國，沛酇縣不云侯國也。又南陽酇者，本是春秋時陰國，所謂遷陰于下陰者也。今為襄州陰城縣，有酇城，城西見有蕭何廟。彼土又有筑水，筑水之陽古曰筑陽縣，與酇側近連接。據何本傳，何薨之後子祿無嗣，高后封何夫人同為酇侯，小子延為筑陽侯。孝文罷同，更封延為酇侯。是知何封酇國兼得筑陽，此明驗也。但酇字別有音，是以沛之縣，史記、漢書皆作酇字，明其音同也。班固泗水亭碑以蕭何相國所封，與何同韻，於義無爽。然其封邑實在南陽，非沛縣也。且地理志云王莽改沛酇曰贊治，然則沛酇亦有贊音。、酇相亂，無所取信也。說者又引江統徂淮賦以為證，此乃統之疏謬，不可考覈，亦猶潘岳西征以陝之曲沃為成師所居耳。斯例甚多，不可具載。」</note>
                  御史中執法下郡守， <note>[一０]晉灼曰：「中執法，中丞也。」</note> 其有意稱明德者，必身勸，為之駕，
                        <note>[一一]文穎曰：「有賢者，郡守身自往勸勉，令至京師，駕車遣之。」</note> 遣詣相國府，署行、義、年。
                        <note>[一二]蘇林曰：「行狀年紀也。」</note> 有而弗言，覺，免。年老癃病，勿遣。」
                        <note>[一三]師古曰：「癃，疲病也，音隆。」</note>
            </p>
      <pb n="0072"/>
            <p>三月，梁王彭越謀反，夷三族。 <note>[一]師古曰：「夷，平也，謂盡誅除之。」</note>
                  詔曰：「擇可以為梁王、淮陽王者。」燕王綰、相國何等請立子恢為梁王，子友為淮陽王。罷東郡，頗益梁；罷潁川郡，頗益淮陽。</p>
            <p>夏四月，行自雒陽至。令豐人徙關中者皆復終身。 <note>[一]應劭曰：「太上皇思（上）欲歸豐， 太上皇思（上）欲歸豐， 殿、局本「上」作「土」。景祐本無此字。
                        高祖乃更築城寺市里如豐縣，號曰新豐，徙豐民以充實之。」師古曰：「徙豐人所居，即今之新豐古城是其處。復音方目反。」</note>
            </p>
      <pb n="0073"/>
            <p>五月，詔曰：「粵人之俗，好相攻擊，前時秦徙中縣之民南方三郡，
                        <note>[一]如淳曰：「中縣之民，中國縣民也。秦始皇略取彊梁地以為桂林、象郡、南海郡，故曰三郡。」</note> 使與百粵雜處。
                        <note>[二]李奇曰：「欲以介其間，使不相攻擊也。」</note> 會天下誅秦，南海尉它居南方長治之，
                        <note>[三]晉灼曰：「長音長吏之長。」師古曰：「它，古佗字也，書本亦或作他，並音徒何反。它者，南海尉之名也，姓趙。長治，謂為之長（治）〔帥〕而治理之也。」
                        謂為之長（治）〔帥〕而治理之也。 景祐、殿、局本都作「帥」。王先謙說作「帥」是。 </note> 甚有文理，中縣人以故不耗減，
                        <note>[四]師古曰：「耗，損也，音火到反。」</note> 粵人相攻擊之俗益止，俱賴其力。今立它為南粵王。」使陸賈即授璽綬。
                        <note>[五]師古曰：「即，就也，就其所居而立之。」</note> 它稽首稱臣。</p>
            <p>六月，令士卒從入蜀、漢、關中者皆復終身。 <note>[一]師古曰：「復音方目反。」</note>
            </p>
            <p>秋七月，淮南王布反。上問諸將，滕公言故楚令尹薛公有籌策。上（見公）〔召見〕， <note>上（見公）〔召見〕， 景祐、殿本都作「召見」。</note>
                  薛公言布形勢，上善之，封薛公千戶。詔王、相國擇可立為淮南王者，羣臣請立子長為王。上乃發上郡、北地、隴西車騎，巴蜀材官及中尉卒三萬人
                        <note>[一]應劭曰：「材官，有材力者。」張晏曰：「材官、騎士習射御騎馳戰陳，常以八月，太守、都尉、令、長、丞會都試，課殿最。水處則習船，邊郡將萬騎行障塞。光武時省。」韋昭曰：「中尉即執金吾也。」</note>
                  為皇太子衞，軍霸上。布果如薛公言，東擊殺荊王劉賈，劫其兵，度淮擊楚，楚王交走入薛。上赦天下死罪以下，皆令從軍；徵諸侯兵，上自將以擊布。</p>
            <pb n="0074"/>
            <p>十二年冬十月，上破布軍于會缶，
                        <note>[一]孟康曰：「音儈保，邑名，屬沛國蘄縣。」蘇林曰：「缶音缶。」晉灼曰：「蘄縣鄉名也。」師古曰：「會音工外反。缶音丈瑞反。蘇音是也。此字本作缶，而轉寫者誤為缶字耳。音保，非也。黥布傳則正作缶字，此足明其不作缶也。」</note>
                  布走，令別將追之。</p>
            <p>上還，過沛，留，置酒沛宮，悉召故人父老子弟佐酒。 <note>[一]應劭曰：「助行酒。」</note> 發沛中兒得百二十人，教之歌。酒酣，
                        <note>[二]師古曰：「酣，洽也，音胡甘反。」</note> 上擊筑，
                        <note>[三]鄧展曰：「筑音竹。」應劭曰：「狀似琴而大，頭安弦，以竹擊之，故名曰筑。」師古曰：「今筑形似瑟而細頸也。」</note>
                  自歌曰：「大風起兮雲飛揚，威加海內兮歸故鄉，安得猛士兮守四方！」令兒皆和習之。 <note>[四]師古曰：「和音胡臥反。」</note> 上乃起舞，忼慨傷懷，
                        <note>[五]師古曰：「忼音口朗反。慨音口代反。」</note> 泣數行下。 <note>[六]師古曰：「泣，目中淚也。」</note>
                  謂沛父兄曰：「游子悲故鄉。 <note>[七]師古曰：「游子，行客也。悲謂顧念也。」</note> 吾雖都關中，萬歲之後吾魂魄猶思（樂）沛。
                        <note>吾魂魄猶思（樂）沛。 景祐本無「樂」字。</note> 且朕自沛公以誅暴逆，遂有天下，其以沛為朕湯沐邑，
                        <note>[八]師古曰：「凡言湯沐邑者，謂以其賦稅供湯沐之具也。」</note> 復其民，世世無有所與。」
                        <note>[九]師古曰：「復音方目反。與讀曰豫。」</note> 沛父老諸母故人日樂飲極歡，道舊故為笑樂。
                        <note>[一０]師古曰：「言日日樂飲也。樂並音來各反。」</note>
                  十餘日，上欲去，沛父兄固請。上曰：「吾人眾多，父兄不能給。」乃去。沛中空縣皆之邑西獻。
                        <note>[一一]如淳曰：「獻牛酒也。」師古曰：「之，往也。皆往邑西，競有所獻，故縣中空無人。」</note> 上留止，張飲三日。
                        <note>[一二]張晏曰：「張，帷帳也。」師古曰：「張音竹亮反。」</note>
                  沛父兄皆頓首曰：「沛幸得復，豐未得，唯陛下哀矜。」上曰：「豐者，吾所生長，極不忘耳。
                  <note>[一三]師古曰：「極，至也。至念之不忘也。」</note>吾特以其為雍齒故反我為魏。」沛父兄固請之，乃并<pb n="0075"/>復豐，比沛。</p>
            <p>漢別將擊布軍洮水南北， <note>[一]蘇林曰：「洮音兆。」</note>皆大破之，追斬布番陽。 <note>[二]師古曰：「番音蒲何反。」</note>
            </p>
      <pb n="0076"/>
            <p>周勃定代，斬陳豨於當城。 <note>[一]韋昭曰：「代郡縣也。」</note>
            </p>
            <p>詔曰：「吳，古之建國也，日者荊王兼有其地， <note>[一]師古曰：「日者，猶往日也。」</note> 今死亡後。朕欲復立吳王，其議可者。」長沙王臣等言：
                        <note>[二]師古曰：「臣者，長沙王之名，吳芮之子也。今書本或臣下有芮字者，流俗妄加也。」</note> 「沛侯濞重厚，
                        <note>[三]服虔曰：「濞音滂濞。」師古曰：「音普懿反。」</note>
                  請立為吳王。」已拜，上召謂濞曰：「汝狀有反相。」因拊其背，曰：「漢後五十年東南有亂，豈汝邪？
                        <note>[四]應劭曰：「高祖有聰略，反相徑可知。至於東南有亂，克期五十，占者所知也。若秦始皇東巡以厭氣，後劉項起東南，疑當如此耳。」如淳曰：「度其貯積足用為難，又吳楚世不賓服。」師古曰：「應說是也。拊謂摩循之。」</note>
                  然天下同姓一家，汝慎毋反。」濞頓首曰：「不敢。」</p>
            <p>十一月，行自淮南還。過魯，以大牢祠孔子。</p>
            <p>十二月，詔曰：「秦皇帝、楚隱王、 <note>[一]師古曰：「陳勝也。」</note> 魏安釐王、
                        <note>[二]師古曰：「昭王之子也。釐讀曰僖。漢書僖諡及福禧字，例多為釐。」</note> 齊愍王、
                        <note>[三]師古曰：「宣王之子，為淖齒所殺。」</note> 趙悼襄王 <note>[四]師古曰：「孝成王之子。」</note>
                  皆絕亡後。其與秦始皇帝守冢二十家，楚、魏、齊各十家，趙及魏公子亡忌各五家， <note>[五]師古曰：「亡忌即信陵君也。」</note> 令視其冢，復亡與它事。」
                        <note>[六]師古曰：「復音方目反。與讀曰豫。」</note>
            </p>
      <pb n="0077"/>
            <p>陳豨降將言豨反時燕王盧綰使人之豨所陰謀。 <note>[一]師古曰：「之，往也。」</note> 上使辟陽侯審食其迎綰，
                        <note>[二]師古曰：「辟音必亦反。食其音異基。」</note>
                  綰稱疾。食其言綰反有端。春二月，使樊噲、周勃將兵擊綰。詔曰：「燕王綰與吾有故，愛之如子，聞與陳豨有謀，吾以為亡有，故使人迎綰。綰稱疾不來，謀反明矣。燕吏民非有罪也，賜其吏六百石以上爵各一級。與綰居，去來歸者，赦之，
                        <note>[三]師古曰：「先與綰居，今能去之來歸漢者，赦其罪。」</note>
                  加爵亦一級。」詔諸侯王議可立為燕王者，長沙王臣等請立子建為燕王。</p>
            <p>詔曰：「南武侯織亦粵之世也，立以為南海王。」
                        <note>[一]文穎曰：「高祖五年，以象郡、桂林、南海、長沙立吳芮為長沙王。象郡、桂林、南海屬尉佗，佗未降，遙虛奪以封芮耳。後佗降漢，十一年，更立佗為南越王，自此王三郡。芮唯得長沙、桂林、零陵耳。今復封織為南海王，復遙奪
                        佗一郡，織未得王之。」</note>
            </p>
      <pb n="0078"/>
            <p>三月，詔曰：「吾立為天子，帝有天下，十二年于今矣。與天下之豪士賢大夫共定天下，同安輯之。 <note>[一]師古曰：「輯與集同。」</note>
                  其有功者上致之王，次為列侯，下乃食邑。<note>[二]師古曰：「謂非列侯而特賜食邑者。」</note>而重臣之親，或為列侯，皆令自置吏，得賦斂，女子公主。
                        <note>[三]如淳曰：「公羊傳曰『天子嫁女於諸侯，必使諸侯同姓者主之』，故謂之公主。百官表『列侯所食曰國，皇后、公主所食曰邑』。帝姊妹曰長公主，諸王女曰翁主。」師古曰：「如說得之。天子不親主婚，故謂之公主。諸王即自主婚，故其女曰翁主。翁者，父也，言父主其婚也。亦曰王主，言王自主其婚也。高祖答項羽曰『吾翁即若翁也』。揚雄方言云『周、晉、秦、隴謂父曰翁』。而臣瓚、王楙或云公者比於上爵，或云主者婦人尊稱，皆失之。」</note>
                  為列侯食邑者，皆佩之印，賜大第室。 <note>[四]孟康曰：「有甲乙次第，故曰第也。」</note> 吏二千石，徙之長安，受小第室。入蜀漢定三秦者，皆世世復。
                        <note>[五]師古曰：「復音方目反。」</note> 吾於天下賢士功臣，可謂亡負矣。其有不義背天子擅起兵者，與天下共伐誅之。
                        <note>[六]師古曰：「擅，專也，音上戰反。他皆類此。」</note>布告天下，使明知朕意。」</p>
            <p>上擊布時，為流矢所中，行道疾。疾甚，呂后迎良醫。醫入見，上問醫。曰：「疾可治<pb n="0079"/>（不醫曰可治）<note><!-- this note is found at the end of the chapter... should I move these? -->（不醫曰可治）宋祁說舊本及越本並無「不醫曰可治」五字。王念孫說景祐本無五字是。</note>。」於是上嫚罵之，曰：「吾以布衣提三尺取天下，
                        <note>[一]師古曰：「三尺，劍也。下韓安國傳所云三尺亦同，而流俗書本或云提三尺劍，劍字後人所加耳。」</note>
                  此非天命乎？命乃在天，雖扁鵲何益！」
                        <note>[二]韋昭曰：「泰山盧人也。名越人，魏桓侯時醫也。」臣瓚曰：「史記云齊勃海人也，魏無桓侯。」師古曰：「瓚說是也。扁音步典反。」</note>
                  遂不使治疾，賜黃金五十斤，罷之。呂后問曰：「陛下百歲後，蕭相國既死，誰令代之？」上曰：「曹參可。」問其次，曰：「王陵可，然少戇，
                        <note>[三]師古曰：「戇，愚也，古音下紺反，今則竹巷反。」</note>
                  陳平可以助之。陳平知有餘，然難獨任。周勃重厚少文，然安劉氏者必勃也，可令為太尉。」呂后復問其次，上曰：「此後亦非乃所知也。」
                        <note>[四]師古曰：「乃，汝也。言自此之後，汝亦終矣，不復知之。」</note>
            </p>
            <p>盧綰與數千人居塞下候伺，幸上疾愈，自入謝。 <note>[一]師古曰：「冀得上疾愈，自入謝以為己身之幸也。」</note> 夏四月甲辰，帝崩于長樂宮。
                        <note>[二]臣瓚曰：「帝年四十二即位，即位十二年，壽五十三。」</note> 盧綰聞之，遂亡入匈奴。</p>
            <p>呂后與審食其謀曰：「諸將故與帝為編戶民， <note>[一]師古曰：「編戶者，言列次名籍也。編音鞭。」</note> 北面為臣，心常鞅鞅，
                        <note>[二]師古曰：「鞅鞅，不滿足也，音於亮反。他皆類此。」</note> 今乃事少主，非盡族是，天下不安。」
                        <note>[三]師古曰：「族謂族誅之。是亦此也。」</note>以故不發喪。人或聞，以語酈商。酈商見審食其曰：「聞帝已崩，<pb n="0080"/>四日不發喪，欲誅諸將。誠如此，天下危矣。陳平、灌嬰將十萬守滎陽，樊噲、周勃將二十萬定燕代，此聞帝崩，諸將皆誅，必連兵還鄉，以攻關中。
                        <note>[四]師古曰：「鄉讀曰嚮。還嚮，猶言反嚮、內嚮也。」</note> 大臣內畔，諸將外反，亡可蹻足待也。」
                        <note>[五]文穎曰：「蹻猶翹也。」如淳曰：「蹻音如今作樂蹻行之蹻。」晉灼曰：「許慎云『蹻，舉足小高也』，音矯。」師古曰：「晉說是也。」</note>
                  審食其入言之，乃以丁未發喪，大赦天下。</p>
            <p>五月丙寅，葬長陵。 <note>[一]臣瓚曰：「自崩至葬凡二十三日。長陵在長安北四十里。」</note> 已下，
                        <note>[二]蘇林曰：「下音下書之下。」鄭氏曰：「已下棺也。」師古曰：「蘇音鄭說是也。下音胡亞反。」</note>
                  皇太子羣臣皆反至太上皇廟。羣臣曰：「帝起細微，撥亂世反之正， <note>[三]師古曰：「反，還也，還之於正道。」</note>
                  平定天下，為漢太祖，功最高。」上尊號曰高皇帝。 <note>[四]師古曰：「尊號，諡也。」</note>
            </p>
            <p>初，高祖不脩文學，而性明達，好謀，能聽，自監門戍卒，見之如舊。初順民心作三章之 </p>
      <pb n="0081"/>
            <p> 約。天下既定，命蕭何次律令，韓信申軍法，張蒼定章程， <note>[一]如淳曰：「章，曆數之章術也。程者，權衡丈尺斗斛之平法也。」師古曰：「程，法式也。」</note>
                  叔孫通制禮儀，陸賈造新語。又與功臣剖符作誓， <note>[二]如淳曰：「謂功臣表誓『使河如帶，泰山若厲，國乃滅絕』。」</note> 丹書鐵契，金匱石室，
                        <note>[三]如淳曰：「金匱，猶金縢也。」師古曰：「以金為匱，以石為室，重緘封之，保慎之義。」</note> 藏之宗廟。雖日不暇給，規摹弘遠矣。
                        <note>[四]鄧展曰：「若畫工規模物之摹。」韋昭曰：「正員之器曰規。摹者，如畫工未施采事摹之矣。」師古曰：「取喻規摹，謂立制垂範也。給，足也。日不暇足，言眾事繁多，常汲汲也。」</note>
            </p>
      </div>
      <div>
            <p>贊曰：春秋晉史蔡墨有言，陶唐氏既衰，
                        <note>[一]荀悅曰：「唐者，帝堯有天下號。陶，發聲也。」韋昭曰：「陶唐皆國名，猶湯稱殷商矣。」臣瓚曰：「堯初居於唐，後居陶，故曰陶唐也。」師古曰：「三家之說皆非也。許慎說文解字云：『陶，丘再成也，在濟陰。夏書曰東至陶丘。陶丘有堯城，堯嘗居之，後居於唐，故堯號陶唐氏。』斯得之矣。」</note>
                  其後有劉累，學擾龍，事孔甲， <note>[二]應劭曰：「擾，馴也，能順養得其嗜欲也。孔甲，夏天子也。」師古曰：「擾音繞，又音饒。」</note> 范氏其後也。
                        <note>[三]師古曰：「晉司空士蒍之孫士會為晉大夫，食采於范，因號范氏。」</note> 而大夫范宣子亦曰：「祖自虞以上為陶唐氏，
                        <note>[四]師古曰：「范宣子即士會之孫士匄也。」</note> 在夏為御龍氏， <note>[五]師古曰：「即劉累也。」</note>
                  在商為豕韋氏， <note>[六]師古曰：「豕韋，國名，在東郡白馬縣東南。」</note> 在周為唐杜氏，
                        <note>[七]師古曰：「唐、杜，二國名也。殷末豕韋徙國於唐，周成王滅唐，遷之於杜，為杜伯。杜伯之子隰叔奔晉。士會即隰叔之玄孫也。唐，太原晉陽縣也。杜，京兆杜縣也。」</note>
                  晉主夏盟為范氏。」范氏為晉士師， <note>[八]師古曰：「言晉為霸，主諸夏之盟，而范氏為晉正卿。」</note> 魯文公世奔秦。
                        <note>[九]師古曰：「文公六年，晉襄公卒，士會與先蔑如秦逆公子雍，欲以為嗣。七年，以秦師納雍，而趙宣子立靈公，與秦師戰，敗之于刳首。先蔑奔秦，士會從之。」</note>
                  後歸于晉，其處者為劉氏。
                        <note>[一０]師古曰：「文十三年，晉人使魏壽餘偽以魏畔，誘士會而納之。秦之歸其帑，其別族留在秦者既無官邑，而乃復劉累之姓也。」</note>
                  劉向云戰國時劉氏自秦獲於魏。 <note>[一一]文穎曰：「六國時，秦伐魏，劉氏隨軍為魏所獲，故得復居魏也。」師古曰：「春秋之後，周室卑微，諸侯彊盛，交相
                        攻伐，故總謂之戰國。」</note> 秦滅魏，遷大梁，
                        <note>[一二]師古曰：「秦昭王伐魏，魏惠王棄安邑，東徙大梁，更號曰梁，非始皇滅六國之時。」</note>
                  都于豐，故周巿說雍齒曰「豐，故梁徙也」。是以頌高祖云：「漢帝本系，出自唐帝。降及于周，在秦作劉。涉魏而東，遂為豐公。」
                        <note>[一三]晉灼曰：「涉猶入也。」</note> 豐公，蓋太上皇父。其遷日淺，墳墓在豐鮮焉。
                        <note>[一四]師古曰：「鮮，少也，音先淺反。」</note> 及高祖即位，置祠祀官，則有秦、晉、梁、荊之巫，
                        <note>[一五]應劭曰：「先人所在之國，悉致祠巫祝，博求神靈之意也。」文穎曰：「巫，掌神之位次者也。范氏世仕於晉，故祠祀有晉巫。范會支庶，留秦為劉氏，故有秦巫。劉氏隨魏都大梁，故有梁巫。後徙豐，豐屬荊，故有荊巫也。」</note>
                  世祠天地，綴之以祀，豈不信哉！ <note>[一六]師古曰：「綴，言不絕也。」</note>由是推之， </p><pb n="0082"/><p>漢承堯運，德祚已盛，斷蛇著符，旗幟上赤，協于火德，自然之應，得天統矣。
                        <note>[一七]孟康曰：「十一月天統，物萌色赤，故云得天統也。」臣瓚曰：「漢承堯緒，為火德。秦承周後，以火代木，得天之統序，故曰得天統。漢初因秦正，至太初元年始用夏正，不用十一月為正也。」師古曰：「瓚說得之。」</note>
            </p>
      </div>
      <pb n="0083"/><!-- editorial notes -->
      <pb n="0084"/><!-- editorial notes -->
</xml>
