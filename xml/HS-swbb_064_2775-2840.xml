<?xml version="1.0" encoding="UTF-8"?>
<xml><!-- tei-like text fragment file.  created 20150720.  page numbers need checking and some blank pages will need to be added --><!-- Needs verification and collation. -->
   <div>
         <head/>
      <p>師古曰：「分嚴安以後為下卷。」</p>
   </div>
   <div>
      <p>嚴助，會稽吳人，嚴夫子子也，
      <note>[一]張晏曰：「夫子，嚴忌也。」</note>
或言族家子也。
      <note>[二]師古曰：「亦云夫子之族子也。」</note>
郡舉賢良，對策百餘人，武帝善助對，繇是獨擢助為中大夫。後得朱買臣、吾丘壽王、司馬相如、主父偃、徐樂、嚴安、東方朔、枚皋、膠倉、終軍、嚴葱奇等，並在左右。是時征伐四夷，開置邊郡，軍旅數發，內改制度，朝廷多事，婁舉賢良文學之士。
      <note>[三]師古曰：「婁，古屢字。」</note>
公孫弘起徒步，數年至丞相，開東閣，延賢人與謀議，朝覲奏事，因言國家便宜。上令助等與大臣辯論，中外相應以義理之文，
      <note>[四]師古曰：「中謂天子之賓客，若嚴助之輩也。外謂公卿大夫也。」</note>
大臣數詘。
      <note>[五]師古曰：「謂計議不如助等，每詘服也，音丘勿反。」</note>
其尤親幸者，東方朔、枚皋、嚴助、吾丘壽王、司馬相如。相如常稱疾避事。朔、皋不根持論，上頗俳優畜之。
      <note>[六]師古曰：「論議委隨，不能持正，如樹木之無根柢也。」</note>
唯助與壽王見任用，而助最先進。</p>
   </div>
   <pb n="2776"/>
   <div>
      <p>建元三年，閩越舉兵圍東甌，東甌告急於漢。時武帝年未二十，以問太尉田蚡。蚡以為越人相攻擊，其常事，又數反覆，不足煩中國往救也，自秦時棄不屬。
      <note>[一]師古曰：「言不臣屬於中華。」</note>
於是助詰蚡曰：「特患力不能救，德不能覆，誠能，何故棄之？且秦舉咸陽而棄之，何但越也！
      <note>[二]師古曰：「舉，總也。言總天下乃至京師皆棄也。」</note>
今小國以窮困來告急，天子不振，尚安所愬，
      <note>[三]師古曰：「振，舉也，起也。安，焉也。」</note>
又何以子萬國乎？」
      <note>[四]師古曰：「子謂畜為臣子也。」</note>
上曰：「太尉不足與計。吾新即位，不欲出虎符發兵郡國。」乃遣助以節發兵會稽。會稽守欲距法，不為發。
      <note>[五]師古曰：「以法距之，為無符驗也。」</note>
助乃斬一司馬，諭意指，
      <note>[六]師古曰：「以天子意指曉告之。」</note>
遂發兵浮海救東甌。未至，閩越引兵罷。</p>
   </div>
   <pb n="2777"/>
   <div>
      <p>後三歲，閩越復興兵擊南越。南越守天子約，不敢擅發兵，而上書以聞。上多其義，
      <note>[一]師古曰：「多猶重也。」</note>
大為發興，遣兩將軍將兵誅閩越。淮南王安上書諫曰：</p>
   </div>
   <div>
      <p>陛下臨天下，布德施惠，緩刑罰，薄賦斂，哀鰥寡，恤孤獨，養耆老，振匱乏，盛德上隆，和澤下洽，近者親附，遠者懷德，天下攝然，
      <note>[一]孟康曰：「攝，安也。音奴協反。」</note>
人安其生，自以〔沒〕身不見兵革。
      <note>自以〔沒〕身不見兵革。　錢大昭說，「自以」下脫「沒」字。按景祐、殿本都有「沒」字。</note>
今聞有司舉兵將以誅越，臣安竊為陛下重之。
      <note>[二]師古曰：「重，難也。」</note>
越，方外之地，劗髮文身之民也。
      <note>[三]晉灼曰：「淮南云『越人劗髮』，張揖以為古翦字也。」師古曰：「劗與翦同，（晉）〔張〕說是也。」
            
         
         （晉）〔張〕說是也。　景祐、殿本都作「張」。王先謙說作「張」是。
      </note>
不可以冠帶之國法度理也。自三代之盛，胡越不與受正朔，
      <note>[四]師古曰：「與讀曰豫。」</note>
非彊弗能服，威弗能制也，以為不居之地，不牧之民，不足以煩中國也。
      <note>[五]師古曰：「地不可居，而民不可牧養也。」</note>
故古者封內甸服，
      <note>[六]師古曰：「封內謂封圻千里之內也。甸服，主治王田以供祭祀也。」</note>
封外侯服，
      <note>[七]師古曰：「封外，千里之外也。侯，候也，為王者斥候。」</note>
侯衞賓服，
      <note>[八]服虔曰：「侯服之外，又有衞服。賓，賓見於王也。侯衞二服同為賓也。」</note>
蠻夷要服，
      <note>[九]師古曰：「又在侯衞之外而居九州之（地）〔內〕也。
            
         
         而居九州之（地）〔內〕也。　景祐、殿本都作「內」。王先謙說作「內」是。
要，言以文德要來之耳，音一遙反。」</note>
戎狄荒服，
      <note>[一０]師古曰：「此在九州之外者也。荒，言其荒忽絕遠，來去無常也。」</note>
遠近勢異也。自漢初定已來七十二年，吳越人相攻擊者不可勝數，然天子未嘗舉兵而入其地也。</p>
   </div>
   <pb n="2778"/>
   <div>
      <p>臣聞越非有城郭邑里也，處谿谷之間，篁竹之中，
      <note>[一]服虔曰：「竹叢也。音皇。」師古曰：「竹田曰篁。」</note>
習於水鬬，便於用舟，地深昧而多水險，
      <note>[二]師古曰：「昧，暗也。言多草木。」</note>
中國之人不知其勢阻而入其地，雖百不當其一。得其地，不可郡縣也；攻之，不可暴取也。以地圖察其山川要塞，相去不過寸數，而間獨數百千里，
      <note>[三]師古曰：「間，中間也。或八九百里，或千里也。」</note>
阻險林叢弗能盡著。
      <note>[四]師古曰：「不可盡載於圖也。著音竹助反。」</note>
視之若易，行之甚難。天下賴宗廟之靈，方內大寧，戴白之老不見兵革，
      <note>[五]師古曰：「戴白，言白髮在首。」</note>
民得夫婦相守，父子相保，陛下之德也。越人名為藩臣，貢酎之奉，不輸大內，
      <note>[六]應劭曰：「越國僻遠，珍奇之貢，宗廟之祭皆不與也。大內，都內也，國家寶藏也。」師古曰：「百官公卿表云治粟屬官有都內令丞也。」</note>
一卒之用不給上事。
      <note>[七]師古曰：「給，供也。」</note>
自相攻擊而陛下發兵救之，是反以中國而勞蠻夷也。
      <note>[八]師古曰：「疲勞中國之人於蠻夷之地。」</note>
且越人愚戇輕薄，負約反覆，其不（可）用天子之法度，
      <note>其不（可）用天子之法度，　景祐、殿本都無「可」字。</note>
非一日之積也。
      <note>[九]師古曰：「積，久也。」</note>
壹不奉詔，舉兵誅之，臣恐後兵革無時得息也。</p>
   </div>
   <pb n="2779"/>
   <div>
      <p>間者，數年歲比不登，民待賣爵贅子以接衣食，
      <note>[一]如淳曰：「淮南俗賣子與人作奴婢，名為贅子，三年不能贖，遂為奴婢。」師古曰：「贅，質也。一說，云贅子者，謂
令子出就婦家為贅壻耳。贅壻解在賈誼傳。」</note>
賴陛下德澤振救之，得毋轉死溝壑。四年不登，五年復蝗，民生未復。
      <note>[二]師古曰：「生謂生業。復音（拱）〔扶〕目反。」
            
         
         復音（拱）〔扶〕目反。　景祐、殿本都作「扶」，此誤。
      </note>
今發兵行數千里，資衣糧，入越地，
      <note>[三]師古曰：「資猶齎。」</note>
輿轎而隃領，
      <note>[四]服虔曰：「轎音橋梁，謂隘道輿車也。」臣瓚曰：「今竹輿車也，江表作竹輿以行是也。」項昭曰：「陵絕水曰轎，音旗廟反。領，山領也。不通舩車，運轉皆擔輿也。」師古曰：「服音、瓚說是也。項氏謬矣。此直言以轎過領耳，何云陵絕水乎！又旗廟之音無所依據。隃與踰同。」</note>
拕舟而入水，
      <note>[五]師古曰：「拕，曳也，音它。」</note>
行數百千里，夾以深林叢竹，水道上下擊石，
      <note>[六]師古曰：「謂舩觸石，難以行也。」</note>
林中多蝮蛇猛獸，
      <note>[七]師古曰：「蝮，惡虵也，音敷福反，解在田儋傳。」</note>
夏月暑時，歐泄霍亂之病相隨屬也，
      <note>[八]師古曰：「泄，吐也，音弋制反。屬音之欲反。」</note>
曾未施兵接刃，死傷者必衆矣。前時南海王反，陛下先臣使將軍間忌將兵擊之，
      <note>[九]文穎曰：「先臣，淮南厲王長也。間忌，人姓名。」師古曰：「淮南王傳作簡忌，此本作間，轉寫字誤省耳。」</note>
以其軍降，處之上淦。
      <note>[一０]蘇林曰：「淦音耿弇之弇。」師古曰：「音工含反。」</note>
後復反，會天暑多雨，樓舩卒水居擊櫂，
      <note>[一一]師古曰：「言常居舟中水上，而又有擊櫂行舟之役，故多死也。櫂音直孝反。」</note>
未戰而疾死者過半。親老涕泣，孤子謕號，
      <note>[一二]師古曰：「謕，古啼字。」</note>
破家散業，迎尸千里之外，裹骸骨而歸。悲哀之氣數年不息，長老至今以為記。曾未入其地而禍已至此矣。</p>
   </div>
   <pb n="2780"/>
   <div>
      <p>臣聞軍旅之後必有凶年，言民之各以其愁苦之氣薄陰陽之和，感天地之精，
      <note>[一]師古曰：「薄，迫也。」</note>
而災氣為之生也。陛下德配天地，明象日月，恩至禽獸，澤及草木，一人有飢寒不終其天年而死者，為之悽愴於心。今方內無狗吠之警，
      <note>[二]師古曰：「方內，中國四方之內也。」</note>
而使陛下甲卒死亡，暴露中原，霑
</p>
   </div>
   <pb n="2781"/>
   <div>
      <p>
漬山谷，邊境之民為之早閉晏開，
      <note>[三]師古曰：「晏，晚也。言有兵難，故邊城早閉而晚開也。」</note>
鼂不及夕，
      <note>[四]師古曰：「鼂，古朝字也。言憂危亡不自保也。」</note>
臣安竊為陛下重之。
      <note>[五]師古曰：「重，難也。」</note>
      </p>
   </div>
   <div>
      <p>不習南方地形者，多以越為人衆兵彊，能難邊城。
      <note>[一]服虔曰：「為邊城作難也。」</note>
淮南全國之時，多為邊吏，
      <note>[二]師古曰：「全國謂未分為三之時也。淮南人於邊為吏，與越接境，故知其地形也。」</note>
臣竊聞之，與中國異。
      <note>[三]師古曰：「言其風土不同。」</note>
限以高山，人迹所絕，車道不通，天地所以隔外內也。其入中國必下領水，領水之山峭峻，漂石破舟，
      <note>[四]師古曰：「言水流湍急，石為之漂轉，觸破舟船也。漂音匹遙反。」</note>
不可以大舩載食糧下也。越人欲為變，必先田餘干界中，
      <note>[五]韋昭曰：「越邑，今鄱陽縣也。」</note>
積食糧，乃入伐材治船。邊城守候誠謹，越人有入伐材者，輒收捕，焚其積聚，雖百越，奈邊城何！且越人緜力薄材，
      <note>[六]孟康曰：「緜音滅，薄力也。」師古曰：「緜，弱也，言其柔弱如緜，讀如本字。孟說非也。」</note>
不能陸戰，又無車騎弓弩之用，然而不可入者，以保地險，而中國之人不能其水土也。
      <note>[七]師古曰：「能，堪也。」</note>
臣聞越甲卒不下數十萬，所以入之，五倍乃足，
      <note>[八]師古曰：「不下，言不減也。漢軍多之五倍，然後可入其地也。」</note>
輓車奉饟者，不在其中。
      <note>[九]師古曰：「輓，引也，音晚。饟亦餉字。」</note>
南方暑溼，近夏癉熱，
      <note>[一０]師古曰：「癉，黃病，音丁幹反。」</note>
暴露水居，蝮蛇蠚生，
      <note>[一一]師古曰：「蠚，毒也，音壑。」</note>
疾癘多作，兵未血刃而病死者什二三，雖舉越國而虜之，不足以償所亡。
      <note>[一二]師古曰：「舉謂總取也。」</note>
      </p>
   </div>
   <pb n="2782"/>
   <div>
      <p>臣聞道路言，閩越王弟甲弒而殺之，
      <note>[一]師古曰：「甲者，閩王弟之名。」</note>
甲以誅死，其民未有所屬。陛下若欲來內，處之中國，使重臣臨存，
      <note>[二]師古曰：「存謂省問之。」</note>
施德垂賞以招致之，此必攜幼扶老以歸聖德。若陛下無所用之，則繼其絕世，存其亡國，建其王侯，以為畜越，
      <note>[三]李奇曰：「如人畜養六畜也。」師古曰：「直謂畜養之耳，非六畜也。」</note>
此必委質為藩臣，世共貢職。
      <note>[四]師古曰：「共讀曰供。」</note>
陛下以方寸之印，丈二之組，填撫方外，
      <note>[五]師古曰：「組者，印之綬。」</note>
不勞一卒，不頓一戟，
      <note>[六]師古曰：「頓，壞也。一曰頓讀曰鈍。」</note>而威德並
</p>
   </div>
   <pb n="2783"/>
   <div>
      <p>
行。今以兵入其地，此必震恐，以有司為欲屠滅之也，必雉兔逃入山林險阻。
      <note>[七]師古曰：「如雉兔之逃竄而入山林險阻之中。」</note>
背而去之，則復相羣聚；留而守之，歷歲經年，則士卒罷勌，食糧乏絕，
      <note>[八]師古曰：「罷讀曰疲。勌亦倦字。」</note>
男子不得耕稼（種樹）〔樹種〕，
      <note>男子不得耕稼（種樹）〔樹種〕，　景祐、殿本都作「樹種」。</note>
婦人不得紡績織絍，
      <note>[九]師古曰：「樹，植也。機縷曰絍。絍音人禁反。」</note>
丁壯從軍，老弱轉餉，
      <note>[一０]師古曰：「餉亦饟字。」</note>
居者無食，行者無糧。民苦兵事，亡逃者必衆，隨而誅之，不可勝盡，盜賊必起。</p>
   </div>
   <div>
      <p>臣聞長老言，秦之時嘗使尉屠睢擊越，
      <note>[一]張晏曰：「郡都尉，姓屠名睢也。」</note>
又使監祿鑿渠通道。
      <note>[二]張晏曰：「監郡御史也，名祿。」</note>
越人逃入深山林叢，不可得攻。留軍屯守空地，曠日（持）〔引〕久，士卒勞倦，越（乃）出擊之。
      <note>曠日（持）〔引〕久，士卒勞倦，越（乃）出擊之。　景祐本「持」作「引」，「越」下無「乃」字。</note>秦兵大
</p>
   </div>
   <pb n="2784"/>
   <div>
      <p>
破，乃發適戍以備之。
      <note>[三]師古曰：「適讀曰讁。」</note>
當此之時，外內騷動，百姓靡敝，
      <note>[四]師古曰：「靡，散也，音縻。」</note>
行者不還，往者（菓）〔莫〕反，
      <note>行者不還，往者（菓）〔莫〕反，　景祐、汲古、殿、局本都作「莫」，此誤。</note>
皆不聊生，亡逃相從，羣為盜賊，於是山東之難始興。此老子所謂「師之所處，荊棘生之」者也。
      <note>[五]師古曰：「老子道經之言也。師旅行，必殺傷士衆，侵暴田畝，故致荒殘而生荊棘也。」</note>
兵者凶事，一方有急，四面皆從。臣恐變故之生，姦邪之作，由此始也。周易曰：「高宗伐鬼方，三年而克之。」
      <note>[六]師古曰：「既濟九三爻辭。」</note>
鬼方，小蠻夷；高宗，殷之盛天子也。以盛天子伐小蠻夷，三年而後克，言用兵之不可不重也。</p>
   </div>
   <div>
      <p>臣聞天子之兵有征而無戰，言莫敢（挍）〔校〕也。
      <note>言莫敢（挍）〔校〕也。　景祐、汲古、殿、局本都作「校」，注同。</note>
      
         <note>[一]師古曰：「（挍）〔校〕，計也。不敢與計彊弱曲直。」</note>
如使越人蒙（死）徼幸以逆執事之顏行，
      <note>如使越人蒙（死）徼幸以逆執事之顏行，　景祐本無「死」字。</note>
      
         <note>[二]文穎曰：「顏行猶雁行，在前行，故曰顏也。」師古曰：「蒙，犯也。行音胡郎反。」</note>
廝輿之卒有一不備而歸者，
      <note>[三]張晏曰：「廝，微；輿，衆也。」師古曰：「廝，析薪者。輿，主駕車者。此皆言賤役之人。」</note>
雖得越王之首，臣猶竊為大漢羞之。陛下以四海為境，九州為家，八（蔬）〔藪〕為囿，江（海）〔漢〕為池，
      <note>八（蔬）〔藪〕為囿，江（海）〔漢〕為池，　景祐、殿本「蔬」都作「藪」，「海」都作「漢」。</note>
      
         <note>[四]師古曰：「八藪，謂魯有大野，晉有大陸，秦有楊汙，宋有孟諸，楚有雲夢，吳越之間有具區，齊有海隅，鄭有圃田。」</note>
生民之屬皆為臣妾。人徒之衆足以奉千官之共，
      <note>[五]師古曰：「千官猶百官也，多言之耳。共讀曰供。」</note>
租稅之收足以給乘輿之御。玩心神明，秉執聖道，負黼依，
      <note>[六]師古曰：「負，背也。白與黑畫為斧文，謂之黼也。依讀曰扆。扆形如屏風而曲之，畫以黼文，張於戶牖之間。」</note>
      </p>
   </div>
   <pb n="2785"/>
   <div>
      <p>
馮玉几，
      <note>[七]師古曰：「馮讀曰凭。」</note>
南面而聽斷，號令天下，四海之內莫不嚮應。
      <note>[八]師古曰：「嚮讀曰響。」</note>
陛下垂德惠以覆露之，
      <note>[九]師古曰：「露謂使之沾潤澤也。或露或覆，言養育也。」</note>
使元元之民安生樂業，則澤被萬世，傳之子孫，施之無窮。天下之安猶泰山而四維之也，
      <note>[一０]師古曰：「維謂聯繫之。」</note>
夷狄之地何足以為一日之閒，
      <note>[一一]如淳曰：「得其地物，不足為一日閒暇之虞也。」</note>
而煩汗馬之勞乎！詩云「王猶允塞，徐方既來」，
      <note>[一二]師古曰：「大雅常武之詩。猶，道也。允，信也。塞，滿也。既，盡也。言王道信充滿於天下，則徐方淮夷盡來服也。」</note>
言王道甚大，而遠方懷之也。臣聞之，農夫勞而君子養焉，
      <note>[一三]師古曰：「言農夫勤力於耕稼，所得五穀以養君子也。」</note>
愚者言而智者擇焉。臣安幸得為陛下守藩，以身為鄣蔽，人臣之任也。邊境有警，愛身之死而不畢其愚，非忠臣也。
      <note>[一四]師古曰：「畢，盡也，盡言其意也。」</note>
臣安竊恐將吏之以十萬之師為一使之任也！
      <note>[一五]師古曰：「言漢發一使鎮撫之，則越人賓服，不煩兵往。」</note>
      </p>
   </div>
   <pb n="2786"/>
   <div>
      <p>是時，漢兵遂出，〔未〕踰領，
      <note>〔未〕踰領，　宋祁說，一本「踰」上有「未」字。王念孫說一本是。</note>
適會閩越王弟餘善殺王以降。漢兵罷。上嘉淮南之意，美將卒之功，乃令嚴助諭意風指於南越。
      <note>[一]師古曰：「風讀曰諷，以天子之意指諷告也。」</note>
南越王頓首曰：「天子乃幸興兵誅閩越，死無以報！」即遣太子隨助入侍。</p>
   </div>
   <div>
      <p>助還，又諭淮南曰：「皇帝問淮南王：使中大夫玉上書言事，聞之。朕奉先帝之休德，夙興夜（昧）〔寐〕，
      <note>夙興夜（昧）〔寐〕，　景祐、殿本都作「寐」。王先謙說作「寐」是。</note>
明不能燭，
      <note>[一]師古曰：「燭，照也。」</note>
重以不德，
      <note>[二]師古曰：「重音直用反。」</note>
是以比年凶菑害衆。
      <note>[三]師古曰：「菑，古災字。」</note>
夫以眇眇之身，託于王侯之上，內有飢寒之民，南夷相攘，
      <note>[四]師古曰：「攘謂相侵奪也，音人羊反。」</note>
使邊騷然不安，朕甚懼焉。今王深惟重慮，
      <note>[五]師古曰：「惟，思也。慮，計也。」</note>
明太平以弼朕失，稱三代至盛，際天接地，人迹所及，咸盡賓服，藐然甚慙。
      <note>[六]如淳曰：「王之所言藐然，聞之甚慙也。」師古曰：「藐，遠也。言不可及也。藐音武卓反。」</note>
嘉王之意，靡有所終，
      <note>[七]師古曰：「靡，無也。終，極也。」</note>
使中大夫助諭朕意，告王越事。」</p>
   </div>
   <pb n="2787"/>
   <div>
      <p>助諭意曰：「今者大王以發屯臨越事上書，陛下故遣臣助告王其事。王居遠，事薄遽，不與王同其計。
      <note>[一]如淳曰：「薄，迫也。言事迫，不暇得先與王共議之。或曰薄，語助也。」師古曰：「薄，迫，是也。遽，速也，音其据反。」</note>
朝有闕政，遺王之憂，
      <note>[二]師古曰：「言朝政有闕，乃使王有憂也。遺猶與也。」</note>
陛下甚恨之。夫兵固凶器，明主之所重出也，
      <note>[三]師古曰：「重，難也。」</note>
然自五帝三王禁暴止亂，非兵，未之聞也。漢為天下宗，操殺生之柄，
      <note>[四]師古曰：「操，執持也，音千高反。」</note>
以制海內之命，危者望安，亂者卬治。
      <note>[五]師古曰：「卬讀曰仰，謂仰而望之。」</note>
今閩越王狼戾不仁，
      <note>[六]師古曰：「狼性貪戾，凡言狼戾者，謂貪而戾。」</note>
殺其骨肉，離其親戚，所為甚多不義，又數舉兵侵陵百越，并兼鄰國，以為暴彊，陰計奇策，入燔尋陽樓船，
      <note>[七]師古曰：「漢有樓船貯在尋陽也。」</note>
欲招會稽之地，以踐句踐之迹。
      <note>[八]師古曰：「先是越王句踐稱霸中國，今越王欲慕之。句音工侯反。」</note>
今者，邊又言閩王率兩國擊南越。陛下為萬民安危久遠之計，使人諭告之曰：『天下安寧，各繼世撫民，禁毋敢相并。』有司疑其以虎狼之心，貪據百越之利，或於逆順，不奉明詔，則會稽、豫章必有長患。且天子誅而不伐，焉有勞百姓苦士卒乎？
      <note>[九]師古曰：「王者之兵，但行誅耳，無有戰鬬，故云不伐也。」</note>
故遣兩將屯於境上，震威武，揚聲鄉。
      <note>[一０]師古曰：「鄉讀曰響。」</note>
屯曾未會，
      <note>[一一]師古曰：「言兵未盡集。」</note>天誘其衷，閩王隕命，輒遣使者罷屯，毋
</p>
   </div>
   <pb n="2788"/>
   <div>
      <p>
後農時。
      <note>[一二]師古曰：「令及農時，不待後也。」</note>
南越王甚嘉被惠澤，蒙休德，願革心易行，身從使者入謝。
      <note>[一三]師古曰：「革，改也。」</note>
有狗馬之病，不能勝服，
      <note>[一四]師古曰：「服謂朝服也。」</note>
故遣太子嬰齊入侍；病有瘳，願伏北闕，望大廷，以報盛德。閩王以八月舉兵於冶南，
      <note>[一五]蘇林曰：「山名也，今名東冶，屬會稽。」</note>
士卒罷倦，
      <note>[一六]師古曰：「罷讀曰疲。」</note>
三王之衆相與攻之，因其弱弟餘善以成其（謀）〔誅〕。
      <note>因其弱弟餘善以成其（謀）〔誅〕。　殿本作「誅」。王先謙說殿本是。</note>
至今國空虛，遣使者上符節，請所立，不敢自立，以待天子之明詔。此一舉，不挫一兵之鋒，不用一卒之死，而閩王伏辜，南越被澤，威震暴王，義存危國，此則陛下深計遠慮之所出也。事效見前，
      <note>[一七]師古曰：「見，顯也。前謂目前。」</note>
故使臣助來諭王意。」</p>
   </div>
   <pb n="2789"/>
   <div>
      <p>於是王謝曰：「雖湯伐桀，文王伐崇，誠不過此。臣安妄以愚意狂言，陛下不忍加誅，使使者臨詔臣安以所不聞，
      <note>[一]師古曰：「先未聞者今得聞也。」</note>
臣不勝厚幸！」助由是與淮南王相結而還。上大說。
      <note>[二]師古曰：「說讀曰悅。」</note>
      </p>
   </div>
   <div>
      <p>助侍燕從容，
      <note>[一]師古曰：「從容，閒語也。從音千容反。」</note>
上問助居鄉里時，助對曰：「家貧，為友壻富人所辱。」
      <note>[二]師古曰：「友壻，同門之壻。」</note>
上問所欲，對願為會稽太守。於是拜為會稽太守。數年，不聞問。
      <note>[三]師古曰：「無善聲。」</note>
賜書曰：「制詔會稽太守：君厭承明之廬，
      <note>[四]張晏曰：「承明廬在石渠閣外。直宿所止曰廬。」</note>
勞侍從之事，懷故土，
      <note>[五]師古曰：「懷，思也。」</note>
出為郡吏。會稽東接於海，南近諸越，
      <note>[六]師古曰：「越種非一，故言諸。」</note>
北枕大江。
      <note>[七]師古曰：「枕，臨也。」</note>
間者，闊焉久不聞問，具以春秋對，毋以蘇秦從橫。」
      <note>[八]師古曰：「從音子容反。」</note>
助恐，上書謝稱：「春秋天王出居于
</p>
   </div>
   <pb n="2790"/>
   <div>
      <p>
鄭，不能事母，故絕之。
      <note>[九]師古曰：「周惠王之子襄王也。弟叔帶有寵於惠后，欲立之，故襄王避難而出奔也。僖二十四年經書：『天王出居於鄭。』公羊傳曰：『王者無外，此其言出何？不能乎母也。』」</note>
臣事君，猶子事父母也，臣助當伏誅。陛下不忍加誅，願奉三年計最。」
      <note>[一０]如淳曰：「舊法，當使丞奉歲計，（令）〔今〕躬自欲入奉也。」
            
         
         （令）〔今〕躬自欲入奉也。　景祐本作「今」。殿本「躬」作「助」。
晉灼曰：「最，凡要也。」</note>
詔許，因留侍中。有奇異，輒使為文，
      <note>[一一]師古曰：「謂非常之文。」</note>
及作賦頌數十篇。</p>
   </div>
   <div>
      <p>後淮南王來朝，厚賂遺助，交私論議。及淮南王反，事與助相連，上薄其罪，欲勿誅。
      <note>[一]師古曰：「以其過為輕小。」</note>
廷尉張湯爭，以為助出入禁門，腹心之臣，而外與諸侯交私如此，不誅，後不可治。助竟棄
</p>
   </div>
   <pb n="2791"/>
   <div>
      <p>
市。</p>
   </div>
   <div>
      <p>朱買臣字翁子，吳人也。家貧，好讀書，不治產業，常艾薪樵，賣以給食，
      <note>[一]師古曰：「艾讀曰刈。給，供也。」</note>
擔束薪，行且誦書。其妻亦負戴相隨，數止買臣毋歌嘔道中。
      <note>[二]師古曰：「嘔讀曰謳，音一侯反。」</note>
買臣愈益疾歌，妻羞之，求去。買臣笑曰：「我年五十當富貴，今已四十餘矣。女苦日久，待我富貴報女功。」
      <note>[三]師古曰：「女皆讀曰汝。」</note>
妻恚怒曰：「如公等，終餓死溝中耳，何能富貴？」買臣不能留，即聽去。其後，買臣獨行歌道中，負薪墓間。故妻與夫家俱上冢，見買臣饑寒，呼飯飲之。
      <note>[四]師古曰：「飯謂之，音扶晚反。飲音於禁反。」</note>
      </p>
   </div>
   <div>
      <p>後數歲，買臣隨上計吏為卒，將重車至長安，
      <note>[一]師古曰：「買臣身自充卒，而與計吏將重車也。載衣食具曰重車。重音直用反。」</note>
詣闕上書，書久不報。待詔公車，糧用乏，上計吏卒更乞匄之。
      <note>[二]師古曰：「更音工衡反。乞音氣。匄音工大反。」</note>
會邑子嚴助貴幸，薦買臣。召見，說春秋，言楚詞，帝甚說之，
      <note>[三]師古曰：「說讀曰悅。」</note>
拜買臣為中大夫，與嚴助俱侍中。是時方築朔方，公孫弘諫，以為罷敝中國。
      <note>[四]師古曰：「罷讀曰疲。」</note>
上使買臣
</p>
   </div>
   <pb n="2792"/>
   <div>
      <p>
難詘弘，語在弘傳。後買臣坐事免，久之，召待詔。</p>
   </div>
   <div>
      <p>是時，東越數反覆，買臣因言：「故東越王居保泉山，
      <note>[一]師古曰：「泉山即今泉州之山也，臨海，去海十餘里。保者，保守之以自固也。說者乃云保是地名，失之矣。」</note>
一人守險，千人不得上。今聞東越王更徙處南行，去泉山五百里，居大澤中。今發兵浮海，直指泉山，陳舟列兵，席卷南行，可破滅也。」上拜買臣會稽太守。上謂買臣曰：「富貴不歸故鄉，如衣繡夜行，今子何如？」買臣頓首辭謝。詔買臣到郡，治樓船，備糧食、水戰具，須詔書到，軍與俱進。
      <note>[二]師古曰：「須，待也。」</note>
      </p>
   </div>
   <div>
      <p>初，買臣免，待詔，常從會稽守邸者寄居飯食。
      <note>[一]師古曰：「飯音扶晚反。」</note>
拜為太守，買臣衣故衣，懷其印綬，步歸郡邸。直上計時，會稽吏方相與羣飲，
      <note>[二]師古曰：「直讀曰值。」</note>
不視買臣。買臣入室中，守邸與共食，食且飽，少見其綬。
      <note>[三]師古曰：「見，顯示也。」</note>
守邸怪之，前引其綬，視其印，會稽太守章也。守邸驚，出語上計掾吏。皆醉，大呼曰：「妄誕耳！」
      <note>[四]師古曰：「誕，大言也。呼音火故反。次下亦同。」</note>
守邸曰：「試來視之。」其故人素輕買臣者入〔內〕視之，
      <note>其故人素輕買臣者入〔內〕視之，　王念孫說景祐本有「內」字是。</note>還走，
</p>
   </div>
   <pb n="2793"/>
   <div>
      <p>
疾呼曰：「實然！」坐中驚駭，白守丞，
      <note>[五]服虔曰：「守邸丞也。」張晏曰：「漢舊郡國丞長吏與計吏俱送計也。」師古曰：「張說是也。謂之守丞者，繫太守而言也。守音式授反。」</note>
相推排陳列中庭拜謁。買臣徐出戶。有頃，長安廐吏乘駟馬車來迎，
      <note>[六]張晏曰：「故事，大夫乘官車駕駟，如今州牧刺史矣。」</note>
買臣遂乘傳去。
      <note>[七]師古曰：「傳音張戀反。」</note>
會稽聞太守且至，發民除道，縣吏並送迎，車百餘乘。入吳界，見其故妻、妻夫治道。買臣駐車，呼令後車載其夫妻，到太守舍，置園中，給食之。
      <note>[八]師古曰：「食讀曰。」</note>
居一月，妻自經死，買臣乞其夫錢，令葬。
      <note>[九]師古曰：「乞音氣。」</note>
悉召見故人與飲食諸嘗有恩者，皆報復焉。
      <note>[一０]師古曰：「復音扶目反。」</note>
      </p>
   </div>
   <pb n="2794"/>
   <div>
      <p>居歲餘，買臣受詔將兵，與橫海將軍韓說等俱擊破東越，
      <note>[一]師古曰：「說讀曰悅。」</note>
有功。徵入為主爵都尉，列於九卿。</p>
   </div>
   <div>
      <p>數年，坐法免官，復為丞相長史。張湯為御史大夫。始買臣與嚴助俱侍中，貴用事，湯尚為小吏，趨走買臣等前。後湯以廷尉治淮南獄，排陷嚴助，買臣怨湯。及買臣為長史，湯數行丞相事，知買臣素貴，故陵折之。買臣見湯，坐牀上弗為禮。
      <note>[一]師古曰：「言不動容以禮之也。為音于偽反。」</note>
買臣深怨，常欲死之。
      <note>[二]師古曰：「致死以害之。」</note>
後遂告湯陰事，湯自殺，上亦誅買臣。買臣子山拊
      <note>[三]如淳曰：「拊音夫。」</note>
官至郡守，右扶風。</p>
   </div>
   <div>
      <p>吾丘壽王字子贛，趙人也。年少，以善格五召待詔。
      <note>[一]蘇林曰：「博之類，不用箭，但行梟散。」孟康曰：「格音各。行伍相各，故言各。」劉德曰：「格五，棊行。塞法曰
塞白乘五，至五格不得行，故云格五。」師古曰：「即今戲之塞也。音先代反。」</note>
詔使從中大夫董仲舒受春秋，高材通明。遷侍中中郎，坐法免。上書謝罪，願養馬黃門，上不許。
      <note>[二]師古曰：「請於黃門供養馬之事。」</note>
後願守塞扞寇難，復不許。久之，上疏願擊匈奴，詔問狀，壽王對良善，復召為郎。</p>
   </div>
   <pb n="2795"/>
   <div>
      <p>稍遷，會東郡盜賊起，拜為東郡都尉。上以壽王為都尉，不復置太守。是時，軍旅數發，年歲不熟，多盜賊。詔賜壽王璽書曰：「子在朕前之時，知略輻湊，
      <note>[一]師古曰：「言其無方而至，若車輪之歸於轂。」</note>
以為天下少雙，海內寡二。及至連十餘城之守，任四千石之重，
      <note>[二]師古曰：「郡守、都尉皆二千石，以壽王為都尉，不置太守，兼總二任，故云四千石也。」</note>
職事並廢，盜賊從橫，
      <note>[三]師古曰：「從音子庸反。」</note>
甚不稱在前時，何也？」壽王謝罪，因言其狀。</p>
   </div>
   <div>
      <p>後徵入為光祿大夫侍中。丞相公孫弘奏言「民不得挾弓弩。十賊彍弩，百吏不敢前，
      <note>[一]張晏曰：「彍音郭。」師古曰：「引滿曰彍。」</note>
盜賊不輒伏辜，免脫者衆，害寡而利多，此盜賊所以蕃也。
      <note>[二]師古曰：「蕃亦多也，音扶元反。」</note>
禁民不得挾弓弩，則盜賊執短兵，短兵接則衆者勝。以衆吏捕寡賊，其勢必得。盜賊有害無利，則莫犯法，刑錯之道也。臣愚以為禁民毋得挾弓弩便。」上下其議。壽王對曰：</p>
   </div>
   <div>
      <p>臣聞古者作五兵，非以相害，以禁暴討邪也。
      <note>[一]師古曰：「五兵謂矛、戟、弓、劍、戈。」</note>
安居則以制猛獸而備非常，有事
</p>
   </div>
   <pb n="2796"/>
   <div>
      <p>
則以設守衞而施行陣。及至周室衰微，上無明王，諸侯力政，彊侵弱，衆暴寡，海內抏敝，
      <note>[二]師古曰：「抏，訛盡也，音五官反。」</note>（是以）巧詐並生。〔是以〕知者陷愚，
      <note>（是以）巧詐並生，〔是以〕知者陷愚，　景祐、殿本「是以」二字都在「巧詐並生」下。</note>
勇者威怯，苟以得勝為務，不顧義理。故機變械飾，所以相賊害之具不可勝數。於是秦兼天下，廢王道，立私議，滅詩書而首法令，
      <note>[三]師古曰：「以法令為首。」</note>
去仁恩而任刑戮，
      <note>[四]師古曰：「去，除也。」</note>
墮名城，殺豪桀，
      <note>[五]師古曰：「墮，毀也，音火規反。」</note>
銷甲兵，折鋒刃。其後，民以耰鉏箠梃相撻擊，
      <note>[六]師古曰：「耰，摩田之器也。箠，馬檛也。梃，大杖也。耰音憂。箠音之累反。梃音大鼎反。」</note>
犯法滋衆，盜賊不勝，
      <note>[七]師古曰：「滋，益也。不勝，言不可勝也。」</note>
至於赭衣塞路，羣盜滿山，卒以亂亡。故聖王務教化而省禁防，知其不足恃也。</p>
   </div>
   <div>
      <p>今陛下昭明德，建太平，舉俊材，興學官，三公有司或由窮巷，起白屋，裂地而封，
      <note>[一]師古曰：「白屋，以白茅覆屋也。壽王言此者，並以譏公孫弘。」</note>
宇內日化，方外鄉風，
      <note>[二]師古曰：「鄉讀曰嚮。」</note>
然而盜賊猶有者，郡國二千石之罪，非挾弓弩之過也。禮曰男子生，桑弧蓬矢以舉之，明示有事也。
      <note>[三]師古曰：「有四方扞禦之事。」</note>
孔子曰：「吾何執？執射乎？」
      <note>[四]師古曰：「論語載孔子之言。」</note>大射
</p>
   </div>
   <pb n="2797"/>
   <div>
      <p>
之禮，自天子降及庶人，三代之道也。詩云「大侯既抗，弓矢斯張，射夫既同，獻爾發功」，
      <note>[五]師古曰：「小雅賓之初筵之詩也。侯，所以居的，以皮為之。天子射豹侯，諸侯射熊侯，卿大夫射麋侯，士射鹿豕侯。抗，舉也。射夫，衆射者也。同，同耦也。言既舉大侯，又張弓矢，分耦而射，則獻其發矢中的之功也。」</note>
言貴中也。
      <note>[六]師古曰：「中音竹仲反。」</note>
愚聞聖王合射以明教矣，未聞弓矢之為禁也。且所為禁者，為盜賊之以攻奪也。攻奪之罪死，然而不止者，大姦之於重誅固不避也。臣恐邪人挾之而吏不能止，良民以自備而抵法禁，
      <note>[七]師古曰：「抵，觸也。」</note>
是擅賊威而奪民救也。
      <note>[八]師古曰：「擅，專也。」</note>
竊以為無益於禁姦，而廢先王之典，使學者不得習行其禮，大不便。</p>
   </div>
   <div>
      <p>書奏，上以難丞相弘。弘詘服焉。</p>
   </div>
   <div>
      <p>及汾陰得寶鼎，武帝嘉之，薦見宗廟，臧於甘泉宮。羣臣皆上壽賀曰：「陛下得周鼎。」
</p>
   </div>
   <pb n="2798"/>
   <div>
      <p>
壽王獨曰非周鼎。上聞之，召而問之，曰：「今朕得周鼎，羣臣皆以為然，壽王獨以為非，何也？有說則可，無說則死。」壽王對曰：「臣安敢無說！臣聞周德始乎后稷，長於公劉，大於大王，
      <note>[一]師古曰：「公劉，后稷曾孫也。大王，文王之祖，則古公亶父也。」</note>
成於文武，顯於周公。德澤上昭，天下漏泉，
      <note>[二]師古曰：「昭，明也。漏，言潤澤下霑如屋之漏。」</note>
無所不通。上天報應，鼎為周出，故名曰周鼎。今漢自高祖繼周，亦昭德顯行，布恩施惠，六合和同。至於陛下，恢廓祖業，功德愈盛，天瑞並至，珍祥畢見。昔秦始皇親出鼎於彭城而不能得，天祚有德而寶鼎自出，此天之所以與漢，乃漢寶，非周寶〔也〕。」
      <note>乃漢寶，非周寶〔也〕。　景祐、殿本都有「也」字。</note>
上曰：「善。」羣臣皆稱萬歲。是日，賜壽王黃金十斤。後坐事誅。</p>
   </div>
   <div>
      <p>主父偃，齊國臨菑人也。學長短從橫術，
      <note>[一]服虔曰：「蘇秦法百家書說也。」師古曰：「長短解在張湯傳。從橫說在藝文志。」</note>
晚乃學易、春秋、百家之言。游齊諸子間，
      <note>[二]師古曰：「諸子，諸侯王子。」</note>
諸儒生相與排儐，不（客）〔容〕於齊。
      <note>不（客）〔容〕於齊。　錢大昭說「客」疑當作「容」。按景祐、殿本都作「容」，史記同。</note>
家貧，假貣無所得，
      <note>[三]師古曰：「貣音土得反。」</note>
北游燕、趙、中山，皆莫能厚，客甚困。以諸侯莫足游者，元光元年，乃西入關見衞將軍。
      <note>[四]師古曰：「衞青。」</note>
衞將軍數言上，上不省。資用乏，留久，諸侯賓客多厭之，乃上書闕下。朝奏，暮召入見。所言九事，其八事為律令，一事諫伐匈奴，曰：</p>
   </div>
   <pb n="2799"/>
   <div>
      <p>臣聞明主不惡切諫以博觀，忠臣不避重誅以直諫，是故事無遺策而功流萬世。今臣不敢隱忠避死，以效愚計，願陛下幸赦而少察之。</p>
   </div>
   <div>
      <p>司馬法曰：「國雖大，好戰必亡；天下雖平，忘戰必危。」
      <note>[一]師古曰：「司馬穰苴善用兵，著書言兵法，謂之司馬法。一說司馬，古主兵之官，有軍陳用兵之法。」</note>
天下既平，天子大愷，
      <note>[二]應劭曰：「大愷，周禮還師振旅之樂也。」</note>
春蒐秋獮，諸侯春振旅，秋治兵，所以不忘戰也。
      <note>[三]師古曰：「春為陽中，其行木也；秋為陰中，其行金也。金、木，兵器所資，故於此時蒐獮治兵也。蒐，蒐索也，取不孕者。獮，應殺氣也。振，整；旅，衆也。獮音先淺反。」</note>
且怒者逆德也，兵者凶器也，爭者末節也。古之人君一怒必伏尸流血，故聖王重行之。
      <note>[四]師古曰：「重，難也。」</note>
夫務戰勝，窮武事，未有不悔者也。</p>
   </div>
   <div>
      <p>昔秦皇帝任戰勝之威，蠶食天下，并吞戰國，海內為一，功齊三代。務勝不休，欲
</p>
   </div>
   <pb n="2800"/>
   <div>
      <p>
攻匈奴，李斯諫曰：「不可。夫匈奴無城郭之居，委積之守，遷徙鳥舉，難得而制。輕兵深入，糧食必絕；運糧以行，重不及事。得其地，不足以為利；得其民，不可調而守也。
      <note>[一]李奇曰：「不可和調也。」</note>
勝必棄之，非民父母。靡敝中國，甘心匈奴，
      <note>[二]師古曰：「靡，散也，音縻。其下類此。」</note>
非完計也。」秦皇帝不聽，遂使蒙恬將兵而攻胡，卻地千里，以河為境。地固澤鹵，不生五穀，
      <note>[三]師古曰：「地多沮澤而鹹鹵。」</note>
然後發天下丁男以守北河。暴兵露師十有餘年，死者不可勝數，終不能踰河而北。是豈人衆之不足，兵革之不備哉？其勢不可也。又使天下飛芻輓粟，
      <note>[四]師古曰：「運載芻槀，令其疾至，故曰飛芻也。輓謂引車船也，音晚。」</note>
起於黃、腄、琅邪負海之郡，轉輸北河，
      <note>[五]師古曰：「黃、腄，二縣名也，並在東萊。言自東萊及琅邪緣海諸郡，皆令轉輸至北河也。腄音直瑞反，又音誰。」</note>
率三十鍾而致一石。
      <note>[六]師古曰：「六斛四斗為鍾。計其道路所費，凡用百九十二斛，乃得一石至。」</note>
男子疾耕不足於糧餉，
      <note>[七]師古曰：「餉亦饟字。」</note>
女子紡績不足於帷幕。百姓靡敝，孤寡老弱不能相養，道死者相望，
      <note>[八]師古曰：「道死謂死於路也。」</note>
蓋天下始叛也。</p>
   </div>
   <pb n="2801"/>
   <div>
      <p>及至高皇帝定天下，略地於邊，聞匈奴聚代谷之外而欲擊之。御史成諫曰：「不可。夫匈奴，獸聚而鳥散，從之如搏景，
      <note>[一]師古曰：「搏，擊也。搏人之陰景，言不可得也。」</note>
今以陛下盛德攻匈奴，臣竊危之。」高帝不聽，遂至代谷，果有平城之圍。高帝悔之，乃使劉敬往結和親，然後天下亡干戈之事。</p>
   </div>
   <div>
      <p>故兵法曰：「興師十萬，日費千金。」秦常積衆數十萬人，雖有覆軍殺將，係虜單于，
      <note>[一]師古曰：「覆音芳目反。」</note>
適足以結怨深讐，不足以償天下之費。夫匈奴行盜侵區，所以為業，天性固然。
      <note>[二]師古曰：「來侵邊境而區略人畜也。區與驅同，其字從，音普木反。」</note>
上自虞夏殷周，固不程督，
      <note>[三]師古曰：「程，課也。督，視責也。」</note>
禽獸畜之，不比為人。夫不上觀虞夏殷周之統，而下循近世之失，此臣之所以大恐，百姓所疾苦也。且夫兵久則變生，事苦則慮易。
      <note>[四]師古曰：「言思慮變易，失其常也。」</note>
使邊境之民靡敝愁苦，將吏相疑而外市，
      <note>[五]張晏曰：「與外國交市己利，若章邯之比也。」</note>
故尉佗、章邯得成其私，
      <note>[六]師古曰：「佗音徒何反。」</note>
而秦政不行，權分二子，此得失之效也。故周書曰：「安危在出令，存亡在所用。」
      <note>[七]師古曰：「此周書者，本尚書之餘。」</note>
願陛下孰計之而加察焉。</p>
   </div>
   <pb n="2802"/>
   <div>
      <p>是時，徐樂、嚴安亦俱上書言世務。書奏，上召見三人，謂曰：「公皆安在？何相見之晚也！」
      <note>[一]師古曰：「言皆者，各在何處。」</note>
乃拜偃、樂、安皆為郎中。偃數上疏言事，遷謁者，中郎，中大夫。歲中四遷。</p>
   </div>
   <div>
      <p>偃說上曰：「古者諸侯地不過百里，彊弱之形易制。今諸侯或連城數十，地方千里，緩則驕奢易為淫亂，急則阻其彊而合從
      <note>[一]師古曰：「從音子容反。」</note>
以逆京師。今以法割削，則逆節萌起，
      <note>[二]師古曰：「萌謂事之始生，如草木之萌芽也。」</note>
前日朝錯是也。今諸侯子弟或十數，而適嗣代立，
      <note>[三]師古曰：「適讀曰嫡。」</note>
餘雖骨肉，無尺地之封，則仁孝之道不宣。願陛下令諸侯得推恩分子弟，以地侯之。彼人人喜得所願，上以德施，實分其國，必稍自銷弱矣。」於是上從其計。又說上曰：「茂陵初立，天下豪桀兼并之家，亂衆民，皆可徙茂陵，內實京師，外銷姦猾，此所謂不誅而害除。」上又從之。</p>
   </div>
   <pb n="2803"/>
   <div>
      <p>尊立衞皇后及發燕王定國陰事，偃有功焉。大臣皆畏其口，賂遺累千金。或說偃曰：「大橫！」
      <note>[一]師古曰：「橫音胡孟反。」</note>
偃曰：「臣結髮游學四十餘年，身不得遂，
      <note>[二]師古曰：「遂猶達也。」</note>
親不以為子，昆弟不收，賓客棄我，我日久矣。丈夫生不五鼎食，死則五鼎亨耳！
      <note>[三]張晏曰：「五鼎食，牛、羊、豕、魚，麋也。諸侯五，卿大夫三。」師古曰：「五鼎亨之，謂被鑊亨之誅。」</note>
吾日暮，故倒行逆施之。」
      <note>[四]師古曰：「暮言年齒老也。倒行逆施，謂不遵常理。此語本出五子胥，偃述而稱之。」</note>
      </p>
   </div>
   <div>
      <p>偃盛言朔方地肥饒，外阻河，蒙恬築城以逐匈奴，內省轉輸戍漕，廣中國，滅胡之本也。上覽其說，下公卿議，皆言不便。公孫弘曰：「秦時嘗發三十萬衆築北河，終不可就，
      <note>[一]師古曰：「就，成也。」</note>
已而棄之。」朱買臣難詘弘，遂置朔方，本偃計也。</p>
   </div>
   <div>
      <p>元朔中，偃言齊王內有淫失之行，
      <note>[一]師古曰：「失讀曰佚，音尹一反。」</note>
上拜偃為齊相。至齊，徧召昆弟賓客，散五百金予之，數曰：
      <note>[二]師古曰：「數，責也。數音所具反。」</note>
「始吾貧時，昆弟不我衣食，賓客不我內門，
      <note>[三]師古曰：「衣音於既反。食讀曰。內門，謂內之於門中也。」</note>
今吾相齊，諸君迎我或千里。吾與諸君絕矣，毋復入偃之門！」乃使人以王與姊姦事動王。王以為終不得脫，恐效燕王論死，乃自殺。</p>
   </div>
   <pb n="2804"/>
   <div>
      <p>偃始為布衣時，嘗游燕、趙，及其貴，發燕事。趙王恐其為國患，欲上書言其陰事，為居中，不敢發。及其為齊相，出關，即使人上書，告偃受諸侯金，以故諸侯子多以得封者。及齊王以自殺聞，上大怒，以為偃劫其王令自殺，乃徵下吏治。偃服受諸侯之金，實不劫齊王令自殺。上欲勿誅，公孫弘爭曰：「齊王自殺無後，國除為郡，入漢，偃本首惡，非誅偃無以謝天下。」乃遂族偃。</p>
   </div>
   <div>
      <p>偃方貴幸時，客以千數，及族死，無一人視，獨孔車收葬焉。上聞之，以車為長者。</p>
   </div>
   <div>
      <p>徐樂，燕（郡）無終人也。
      <note>徐樂，燕（郡）無終人也。　景祐本無「郡」字。王念孫、王先謙都說燕是國名，「郡」字不當有。</note>
上書曰：</p>
   </div>
   <div>
      <p>臣聞天下之患，在於土崩，不在瓦解，古今一也。</p>
   </div>
   <div>
      <p>何謂土崩？秦之末世是也。陳涉無千乘之尊，尺土之地，身非王公大人名族之後，〔無〕鄉曲之譽，
      <note>〔無〕鄉曲之譽，　王念孫說史記有「無」字，此脫，則文義不明。</note>
非有孔、曾、墨子之賢，陶朱、猗頓之富也。然起窮巷，奮棘矜，
      <note>[一]師古曰：「棘，戟也。矜者，戟之把也。時秦銷兵器，故但有戟之把耳。矜音巨巾反。此下亦同。」</note>
偏袒大呼，天下從風，
      <note>[二]師古曰：「呼音火故反。」</note>
此其故何也？由民困而主不恤，下怨而上不知，俗已亂而政不
</p>
   </div>
   <pb n="2805"/>
   <div>
      <p>
修，此三者陳涉之所以為資也。此之謂土崩。故曰天下之患在乎土崩。</p>
   </div>
   <div>
      <p>何謂瓦解？吳、楚、齊、趙之兵是也。七國謀為大逆，號皆稱萬乘之君，帶甲數十萬，威足以嚴其境內，財足以勸其士民，然不能西攘尺寸之地，
      <note>[一]師古曰：「攘謂侵取漢地。」</note>
而身為禽於中原者，此其故何也？非權輕於匹夫而兵弱於陳涉也，當是之時先帝之德未衰，而安土樂俗之民衆，故諸侯無竟外之助。
      <note>[二]師古曰：「竟讀曰境。其下同。」</note>
此之謂瓦解。故曰天下之患不在瓦解。</p>
   </div>
   <div>
      <p>由此觀之，天下誠有土崩之勢，雖布衣窮處之士或首難而危海內，
      <note>[一]師古曰：「首難謂首唱而作難也。」</note>
陳涉是也，況三晉之君或存乎？
      <note>[二]師古曰：「韓、趙、魏三國本共分晉，故稱三晉。」</note>
天下雖未治也，誠能無土崩之勢，雖有彊國勁兵，不得還踵而身為禽，
      <note>[三]師古曰：「還讀曰旋。」</note>
吳楚是也，況羣臣百姓，能為亂乎？此二體者，安危之明要，賢主之所留意而深察也。</p>
   </div>
   <pb n="2806"/>
   <div>
      <p>間者，關東五穀數不登，年歲未復，
      <note>[一]師古曰：「復音扶目反。」</note>
民多窮困，重之以邊境之事，
      <note>[二]師古曰：「重音直用反。」</note>
推數循理而觀之，民宜有不安其處者矣。不安故易動，易動者，土崩之勢也。故賢主獨觀萬化之原，明於安危之機，修之廟堂之上，而銷未形之患也。其要，期使天下無土崩之勢而已矣。故雖有彊國勁兵，陛下逐走獸，射飛鳥，弘游燕之囿，淫從恣之觀，極馳騁之樂，自若。
      <note>[三]師古曰：「自若者，言如其常，無所廢損也。從讀曰縱。」</note>
金石絲竹之聲不絕於耳，帷幄之私俳優朱儒之笑不乏於前，而天下無宿憂。
      <note>[四]師古曰：「宿，久也。」</note>
名何必夏、子，俗何必成、康！
      <note>[五]服虔曰：「夏，禹也。子，湯也。湯，子姓。」</note>
雖然，臣竊以為陛下天然之質，寬仁之資，而誠以天下為務，則禹、湯之名不難侔，而成、康之俗未必不復興也。
      <note>[六]師古曰：「侔，等也。」</note>
此二體者立，然後處尊安之實，揚廣譽於當世，親天下而服四夷，餘恩遺德為數世隆，南面背依攝袂而揖王公，
      <note>[七]師古曰：「依讀曰扆。已解於上。」</note>
此陛下之所服也。
      <note>[八]師古曰：「服，事也。」</note>
臣聞圖王不成，其敝足以安。
      <note>[九]師古曰：「言其敝末之法，猶足自安也。」</note>
安則陛下何求而不得，何威而不成，奚征而不服哉？
      <note>[一０]〔師古曰：「奚，何也。」〕
            
         
         〔師古曰：「奚，何也。」〕　景祐、殿本都有此注。
      </note>
      </p>
   </div>
   <div>
      <p>師古曰：「此卷首尚載嚴、朱、吾丘、主父、徐者，存其本書題目，以示不變易也。」</p>
   </div>
   <div>
      <p>嚴安者，臨菑人也。以故丞相史上書，曰：</p>
   </div>
   <div>
      <p>臣聞鄒（衍）〔子〕曰：
      <note>臣聞鄒（衍）〔子〕曰：　景祐、殿、局本都作「子」。</note>
      
         <note>[一]師古曰：「鄒衍之書也。」</note>
「政教文質者，所以云救也，
      <note>[二]師古曰：「以救敝。」</note>
當時則用，過則舍之，
      <note>[三]師古曰：「非其時則廢置也。」</note>
有易則易（也）〔之〕，
      <note>有易則易（也）〔之〕。　景祐、殿本都作「之」。</note>
      
         <note>[四]師古曰：「可變易者則易也。」</note>
故守一而不變者，未睹治之至也。」今天下人民用財侈靡，車馬衣裘宮室皆競修飾，調五聲使有節族，
      <note>[五]蘇林曰：「族音奏。」師古曰：「節，止也。奏，進也。」</note>
雜五色使有文章，重五味方丈於前，以觀欲天下。
      <note>[六]孟康曰：「觀猶顯也。」師古曰：「顯示之，使其慕欲也。」</note>
彼民之情，見美則願之，是教民以侈也。侈而無節，則不可贍，
      <note>[七]師古曰：「贍，足也。」</note>
民離本而徼末矣。
      <note>[八]師古曰：「徼，要求也，音工堯反。」</note>
末不可徒得，
      <note>[九]師古曰：「徒，空也。」</note>
故搢紳者不憚為詐，帶劍者夸殺人以矯奪，
      <note>[一０]師古曰：「夸，大也，競也。矯，偽也。」</note>
而世不知媿，故姦軌浸長。
      <note>[一一]師古曰：「浸，漸也。」</note>
夫佳麗珍怪固順於耳目，故養失而泰，樂失而淫，禮失而采，
      <note>[一二]如淳曰：「采，飾也。」師古曰：「采者，文過其實也。」</note>
教失而偽。偽、采、淫、泰，非所以範民之道也。
      <note>[一三]師古曰：「範謂為之立法也。」</note>
是以天下人民逐利無已，犯法者衆。臣願為民制度以防其淫，使貧富不相燿以和其心。心既和平，其性恬安。恬安不營，則
</p>
   </div>
   <pb n="2810"/>
   <div>
      <p>
盜賊銷；盜賊銷，則刑罰少；刑罰少，則陰陽和，四時正，風雨時，草木暢茂，五穀蕃孰，六畜遂字，
      <note>[一四]師古曰：「蕃，多也。遂，成也。字，生也。蕃音扶元反。」</note>
民不夭厲，和之至也。
      <note>[一五]師古曰：「厲，病也。」</note>
      </p>
   </div>
   <pb n="2811"/>
   <div>
      <p>臣聞周有天下，其治三百餘歲，成康其隆也，刑錯四十餘年而不用。及其衰，亦三百餘年，故五伯更起。
      <note>[一]師古曰：「伯讀曰霸。（晉）〔更〕音工衡反。
            
         
         （晉）〔更〕音工衡反。　景祐、殿、局本都作「更」，此誤。
以下並同。」</note>
伯者，常佐天子興利除害，誅暴禁邪，匡正海內，以尊天子。五伯既沒，賢聖莫續，天子孤弱，號令不行。諸侯恣行，彊陵弱，衆暴寡。田常篡齊，六卿分晉，並為戰國，此民之始苦也。於是彊國務攻，弱國修守，合從連衡，馳車轂擊，
      <note>[二]師古曰：「車轂相擊，言其衆多也。從音子容反。」</note>
介冑生蟣蝨，民無所告愬。</p>
   </div>
   <div>
      <p>及至秦王，蠶食天下，并吞戰國，稱號皇帝，一海內之政，壞諸侯之城。銷其兵，鑄以為鍾虡，
      <note>[一]師古曰：「虡，懸鍾者也。解在賈山、司馬相如傳。」</note>
示不復用。元元黎民得免於戰國，逢明天子，人人自以為更生。
      <note>[二]師古曰：「言天下既免戰國之苦，若逢明聖之主則可以更生，而秦皇反為虐政以殘害也。」</note>
鄉使秦緩刑罰，薄賦斂，
      <note>[三]師古曰：「鄉讀曰嚮。」</note>
省繇役，貴仁義，賤權利，上篤厚，下佞巧，變風易俗，化於海內，則世世必安矣。秦不行是風，循其故俗，為知巧權利者進，篤厚忠正者退，法嚴令苛，讇諛者衆，
      <note>[四]師古曰：「讇，古諂字。」</note>（曰）〔日〕聞其美，（章）〔意〕廣心逸。
      <note>（曰）〔日〕聞其美，（章）〔意〕廣心逸。　景祐、殿、局本都作「日」作「意」，此誤。</note>
欲威海外，使蒙恬將兵以北攻彊胡，辟地進境，
      <note>[五]師古曰：「辟讀曰闢。」</note>
戍於北河，飛芻輓粟以隨其後。又使尉屠睢將樓船之士攻越，使監祿鑿渠運糧，深入越地，越人遁逃。曠日持久，糧食乏絕，越人擊之，秦兵大敗。秦乃使尉佗將卒以戍越。當是時，秦禍北構於胡，南挂於越，
      <note>[六]師古曰：「挂，懸也。」</note>
宿兵於無用之地，
      <note>[七]師古曰：「宿，留也。」</note>進而不得
</p>
   </div>
   <pb n="2812"/>
   <div>
      <p>
退。行十餘年，丁男被甲，丁女轉輸，苦不聊生，自經於道樹，死者相望。及秦皇帝崩，天下大畔。陳勝、吳廣舉陳，
      <note>[八]師古曰：「舉謂起兵也。」</note>
武臣、張耳舉趙，項梁舉吳，田儋舉齊，景駒舉郢，周市舉魏，韓廣舉燕，窮山通谷，豪士並起，不可勝載也。然本皆非公侯之後，非長官之吏，
      <note>[九]師古曰：「長官謂一官之長也。」</note>
無尺寸之勢，起閭巷，杖棘矜，應時而動，不謀而俱起，不約而同會，壤長地進，至乎伯王，
      <note>[一０]張晏曰：「長，進益也。」師古曰：「言其稍稍攻伐，進益土境，以至彊大也。長音竹兩反。伯讀曰霸。」</note>
時教使然也。秦貴為天子，富有天下，滅世絕祀，窮兵之禍也。故周失之弱，秦失之彊，不變之患也。</p>
   </div>
   <pb n="2813"/>
   <div>
      <p>今徇南夷，朝夜郎，降羌僰，略薉州，建城邑，
      <note>[一]張晏曰：「薉，貉也。」師古曰：「薉與穢同。」</note>
深入匈奴，燔其龍城，
      <note>[二]師古曰：「燔，燒也。龍城，匈奴祭天處。燔音扶元反。」</note>
議者美之。此人臣之利，非天下之長策也。今中國無狗吠之警，而外累於遠方之備，靡敝國家，
      <note>[三]師古曰：「累音力瑞反。」</note>
非所以子民也。
      <note>[四]師古曰：「子謂養之如子也。」</note>
行無窮之欲，甘心快意，結怨於匈奴，非所以安邊也。禍挐而不解，兵休而復起，
      <note>[五]師古曰：「挐，相連引也，音女居反。」</note>
近者愁苦，遠者驚駭，非所以持久也。今天下鍛甲摩劍，矯箭控弦，
      <note>[六]師古曰：「矯，正曲使直也。控，引也。」</note>
轉輸軍糧，未見休時，此天下所共憂也。夫兵久而變起，事煩而慮生。今外郡之地或幾千里，
      <note>[七]師古曰：「幾音鉅依反。次下亦同。」</note>
列城數十，形束壤制，
      <note>[八]孟康曰：「言其土地形勢，足以束制其民。」</note>
帶脅諸侯，
      <note>[九]師古曰：「帶者，言諸侯之於郡守，譬若佩帶，謂輕小也。脅謂其威力足以脅之也。一曰帶在脅旁，附著之義也。」</note>
非宗室之利也。上觀齊晉所以亡，公室卑削，六卿大盛也；下覽秦之所以滅，刑嚴文刻，欲大無窮也。今郡守之權非特六卿之重也，地幾千里非特閭巷之資也，甲兵器械非特棘矜之用也，以逢萬世之變，則不可勝諱也。
      <note>[一０]師古曰：「言不可盡諱者，言必滅亡也。」</note>
      </p>
   </div>
   <pb n="2814"/>
   <div>
      <p>後以安為騎馬令。
      <note>[一]師古曰：「主天子之騎馬也。騎音其寄反。」</note>
      </p>
   </div>
   <div>
      <p>終軍字子雲，濟南人也。少好學，以辯博能屬文聞於郡中。
      <note>[一]師古曰：「屬音之欲反。」</note>
年十八，選為博士弟子。至府受遣，
      <note>[二]師古曰：「博士弟子屬太常。受遣者，由郡遣詣京師。」</note>
太守聞其有異材，召見軍，甚奇之，與交結。軍揖太守而去，至長安上書言事。武帝異其文，拜軍為謁者給事中。</p>
   </div>
   <div>
      <p>從上幸雍祠五畤，獲白麟，一角而五蹄。
      <note>[一]師古曰：「每一足有五蹄也。」</note>
時又得奇木，其枝旁出，輒復合於木上。上異此二物，博謀羣臣。
      <note>[二]師古曰：「訪其徵應也。」</note>
軍上對曰：</p>
   </div>
   <div>
      <p>臣聞詩頌君德，樂舞后功，異經而同指，明盛德之所隆也。南越竄屏葭葦，與鳥魚
</p>
   </div>
   <pb n="2815"/>
   <div>
      <p>
羣，
      <note>[一]師古曰：「葭，蘆也，成長則曰葦。葭音加。」</note>
正朔不及其俗。有司臨境，而東甌內附，閩王伏辜，南越賴救。北胡隨畜薦居，
      <note>[二]蘇林曰：「薦，草也。」師古曰：「蘇說非也。薦讀曰荐。荐，屢也。言隨畜牧屢易故居，不安住也。左傳『戎狄荐居』者也。」</note>
禽獸行，虎狼心，上古未能攝。大將軍秉鉞，單于犇幕；
      <note>[三]師古曰：「犇，古奔字。」</note>
票騎抗旌，昆邪右衽。
      <note>[四]師古曰：「抗，舉也。右衽，從中國化也。昆音下門反。」</note>
是澤南洽而威北暢也。
      <note>[五]師古曰：「洽，溥也。暢，達也。」</note>
若罰不阿近，舉不遺遠，設官竢賢，縣賞待功，
      <note>[六]師古曰：「竢，古俟字。次下亦同。」</note>
能者進以保祿，罷者退而勞力，
      <note>[七]師古曰：「罷讀曰疲，謂不堪職任者也。勞力，歸農畝也。」</note>
刑於宇內矣。
      <note>[八]師古曰：「刑，法也，言成法於宇內也。一曰，刑，見也。」</note>
履衆美而不足，懷聖明而不專，
      <note>[九]師古曰：「言自謙也。」</note>
建三宮之文質，章厥職之所宜，
      <note>[一０]服虔曰：「三宮，明堂、辟雍、靈臺也。」鄭氏曰：「於三宮班政教，有文質者也。」</note>
封禪之君無聞焉。
      <note>[一一]張晏曰：「前世封禪之君不聞若斯之美也。」</note>
      </p>
   </div>
   <pb n="2816"/>
   <div>
      <p>夫（人）〔天〕命初定，萬事草創，
      <note>夫（人）〔天〕命初定，萬事草創，　景祐、殿、局本字都作「天」。王先謙說作「天」是。</note>
      
         <note>[一]師古曰：「謂始受命之君也。」</note>
及臻六合同風，九州共貫，必待明聖潤色，祖業傳於無窮。
      <note>[二]師古曰：「潤色謂光飾之。」</note>
故周至成王，然後制定，而休徵之應見。
      <note>[三]師古曰：「休，美也。徵，證也。」</note>
陛下盛日月之光，垂聖思於勒成，專神明之敬，奉燔瘞於郊宮，
      <note>[四]師古曰：「燔，祭天也。瘞，祭地也。祭天則燒之，祭地則薶之。郊宮，謂泰畤及后土也。」</note>
獻享之精交神，積和之氣塞明，
      <note>[五]師古曰：「塞，荅也。明者，明靈，亦謂神也。」</note>
而異獸來獲，宜矣。昔武王中流未濟，白魚入於王舟，俯取以燎，羣公咸曰「休哉！」
      <note>[六]師古曰：「謂伐紂時。解在董仲舒傳。」</note>
今郊祀未見於神祇，而獲獸以饋，
      <note>[七]師古曰：「以饋謂充祭俎也。」</note>
此天之所以示饗，而上通之符合也。宜因昭時令日，改定告元，
      <note>[八]張晏曰：「改元年以告神祇也。」師古曰：「昭，明也。令，善也。」</note>
苴（以）白茅於江淮，
      <note>苴（以）白茅於江淮，　王先謙說「以」字衍。按殿本無「以」字。</note>
發嘉號于營丘，以應緝熙，
      <note>[九]服虔曰：「苴，作席也。」張晏曰：「江淮職貢三脊茅為藉也。」孟康曰：「嘉號，封禪也。泰山在齊分野，故曰營丘
也。或曰登封泰山以明姓號也。」師古曰：「苴音祖，又音子豫反。非苞苴之苴也。」</note>
使著事者有紀焉。
      <note>[一０]師古曰：「謂史官也。紀，記也。」</note>
      </p>
   </div>
   <pb n="2817"/>
   <div>
      <p>蓋六鶂退飛，逆也；
      <note>[一]張晏曰：「六鶂退飛，象諸侯畔逆，宋襄公伯道退也。」</note>
白魚登舟，順也。
      <note>[二]張晏曰：「周，木德也。舟，木也。殷，水德。魚，水物。魚躍登舟，象諸侯順周，以紂畀武王也。」臣瓚曰：「時論者未以周為木殷為水也。謂武王伐殷而魚入王舟，象征而必獲，故曰順也。」師古曰：「瓚說是也。」</note>
夫明闇之徵，上亂飛鳥，下動淵魚，
      <note>[三]師古曰：「亂，變也。」</note>
各以類推。今野獸并角，明同本也；
      <note>[四]師古曰：「并，合也。獸皆兩角，今此獨一，故云并也。」</note>
衆支內附，示無外也。若此之應，殆將有解編髮，削左衽，襲冠帶，要衣裳，而蒙化者焉。
      <note>[五]師古曰：「要衣裳謂著中國之衣裳也。編讀曰辮。要音一遙反。」</note>
斯拱而竢之耳！
      <note>[六]師古曰：「拱手而待之，言其即至。」</note>
      </p>
   </div>
   <div>
      <p>對奏，上甚異之，由是改元為元狩。後數月，越地及匈奴名王有率衆來降者，時皆以軍言為中。
      <note>[一]師古曰：「中音竹仲反。」</note>
      </p>
   </div>
   <div>
      <p>元鼎中，博士徐偃使行風俗。
      <note>[一]師古曰：「行音下更反。」</note>
偃矯制，
      <note>[二]師古曰：「矯，託也。託言受詔也。」</note>
使膠東、魯國鼓鑄鹽鐵。
      <note>[三]如淳曰：「鑄銅鐵，扇熾火，謂之鼓。」</note>還，奏事，徙為
</p>
   </div>
   <pb n="2818"/>
   <div>
      <p>
太常丞。御史大夫張湯劾偃矯制大害，法至死。偃以為春秋之義，大夫出疆，有可以安社稷，存萬民，顓之可也。
      <note>[四]師古曰：「顓與專同。下亦類此。」</note>
湯以致其法，不能詘其義。有詔下軍問狀，軍詰偃曰：「古者諸侯國異俗分，百里不通，時有聘會之事，安危之勢，呼吸成變，故有不受辭造命顓己之宜；今天下為一，萬里同風，故春秋『王者無外』。偃巡封域之中，稱以出疆何也？且鹽鐵，郡有餘臧，
      <note>[五]師古曰：「先有畜積。」</note>
正二國廢，國家不足以為利害，而以安社稷存萬民為辭，何也？」又詰偃：「膠東南近琅邪，北接北海，魯國西枕泰山，東有東海，受其鹽鐵。偃度四郡口數田地，
      <note>[六]師古曰：「度，計也，音大各反。」</note>
率其用器食鹽，不足以并給二郡邪？將勢宜有餘，而吏不能也？何以言之？偃矯制而鼓鑄者，欲及春耕種贍民器也。
      <note>[七]師古曰：「贍，足也。」</note>
今魯國之鼓，當先具其備，
      <note>[八]師古曰：「備者猶今言調度。」</note>
至秋乃能舉火。此言與實反者非？
      <note>[九]師古曰：「重問之。」</note>
偃已前三奏，無詔，
      <note>[一０]師古曰：「不報聽也。」</note>
不惟所為不許，
      <note>[一一]師古曰：「惟，思也。」</note>
而直矯作威福，以從民望，干名采譽，
      <note>[一二]師古曰：「干，求也。采，取也。」</note>
此明聖所必加誅也。『枉尺直尋』，孟子稱其不可；
      <note>[一三]師古曰：「孟子，孟軻也。八尺曰尋。孟子之書曰陳代問於孟子曰：『枉尺直尋，若可為也。』孟子曰：『子過矣。枉己者未有能直人者也。』尋長而尺短。故陳代言所直者多，而所曲者少，則可為之。孟子以為苟有小曲，則害於大直，故不可也。」</note>
今所犯罪重，所就者小，
      <note>[一四]師古曰：「就，成也。」</note>
偃自予必死而為之邪？
      <note>[一五]師古曰：「予，許也。」</note>
將幸誅不加，欲以采名也？」
      <note>[一六]師古曰：「幸，冀也。」</note>
偃窮詘，服罪當死。軍奏「偃矯制顓行，非奉使體，請下御史徵偃即罪。」
      <note>[一七]師古曰：「徵，召也。即，就也。」</note>
奏可。上善其詰，有詔示御史大夫。</p>
   </div>
   <pb n="2819"/>
   <div>
      <p>初，軍從濟南當詣博士，步入關，關吏予軍繻。
      <note>[一]張晏曰：「繻音須。繻，符也。書帛裂而分之，若券契矣。」蘇林曰：「繻，帛邊也。舊關出入皆以傳。傳（須）〔煩〕，因裂繻頭合以為符信也。」
            
         
         傳（須）〔煩〕，因裂繻頭合以為符信也。　景祐、殿本都作「煩」。王先謙說作「煩」是。
師古曰：「蘇說是也。」</note>軍問：「以此何為？」吏曰：「為復
</p>
   </div>
   <pb n="2820"/>
   <div>
      <p>
傳，
      <note>[二]師古曰：「復，返也。謂返出關更以為傳。復音扶福反。傳音張戀反。次下亦同。」</note>
還當以合符。」軍曰：「大丈夫西游，終不復傳還。」棄繻而去。軍為謁者，使行郡國，
      <note>[三]師古曰：「行音下更反。其後亦同。」</note>
建節東出關，關吏識之，曰：「此使者乃前棄繻生也。」軍行郡國，所見便宜以聞。還奏事，上甚說。
      <note>[四]師古曰：「說讀曰悅。」</note>
      </p>
   </div>
   <div>
      <p>當發使（使）匈奴，
      <note>當發使（使）匈奴，　景祐本不重「使」字。　王念孫說，按注文則正文似祗有一「使」字。</note>
      
         <note>[一]師古曰：「漢朝欲遣人為使於匈奴也。」</note>
軍自請曰：「軍無橫草之功，
      <note>[二]師古曰：「言行草中，使草偃臥，故云橫草也。」</note>
得列宿衞，食祿五年。邊境時有風塵之警，臣宜被堅執銳，當矢石，啟前行。
      <note>[三]師古曰：「行音下郎反。」</note>
駑下不習金革之事，今聞將遣匈奴使者，臣願盡精厲氣，奉佐明使，畫吉凶於單于之前。臣年少材下，孤於外官，
      <note>[四]師古曰：「孤，遠也。外官謂非侍衞之臣也。」</note>
不足以亢一方之任，
      <note>[五]師古曰：「亢，當也，音抗。」</note>
竊不勝憤懣。」詔問畫吉凶之狀，上奇軍對，擢為諫大夫。</p>
   </div>
   <pb n="2821"/>
   <div>
      <p>南越與漢和親，乃遣軍使南越，說其王，欲令入朝，比內諸侯。軍自請：「願受長纓，必羈南越王而致之闕下。」
      <note>[一]師古曰：「言如馬羈也。」</note>
軍遂往說越王，越王聽許，請舉國內屬。天子大說，
      <note>[二]師古曰：「說讀曰悅。」</note>
賜南越大臣印綬，壹用漢法，以新改其俗，令使者留填撫之。
      <note>[三]師古曰：「填音竹刃反。」</note>
越相呂嘉不欲內屬，發兵攻殺其王，及漢使者皆死。語在南越傳。軍死時年二十餘，故世謂之「終童」。</p>
   </div>
   <div>
      <p>王襃字子淵，蜀人也。宣帝時修武帝故事，講論六藝羣書，博盡奇異之好，徵能為楚辭九江被公，
      <note>[一]師古曰：「被，姓也，音皮義反。」</note>
召見誦讀，益召高材劉向、張子僑、華龍、柳襃等待詔金馬門。
      <note>[二]師古曰：「華音戶化反。」</note>
神爵、五鳳之間，天下殷（當）〔富〕，
      <note>天下殷（當）〔富〕，　景祐、殿、局本都作「富」，此誤。</note>
數有嘉應。上頗作歌詩，欲興協律之事，丞相魏相奏言知音善鼓雅琴者渤海趙定、梁國龔德，皆召見待詔。於是益州刺史王襄欲宣風化於衆庶，聞王襃有俊材，請與相見，使襃作中和、樂職、宣布詩，
      <note>[三]師古曰：「中和者，言政治和平也。樂職者，言百官各得其職也。宣布者，風化普洽，無所不被。」</note>
選好事者令依鹿鳴之聲習而歌之。時氾鄉侯何武為僮子，選在歌中。
      <note>[四]師古曰：「氾音凡。」</note>
久之，武等學長安，歌太學下，轉而上聞。宣帝召見武等觀
</p>
   </div>
   <pb n="2822"/>
   <div>
      <p>
之，皆賜帛，謂曰：「此盛德之事，吾何足以當之！」</p>
   </div>
   <div>
      <p>襃既為刺史作頌，
      <note>[一]師古曰：「即上中和、樂職、宣布詩也。以美盛德，故謂之頌也。」</note>
又作其傳，
      <note>[二]師古曰：「解釋頌歌之義及作者之意。」</note>
益州刺史因奏襃有軼材。
      <note>[三]師古曰：「軼與逸同。」</note>
上乃徵襃。既至，詔褎為聖主得賢臣頌其意。襃對曰：</p>
   </div>
   <div>
      <p>夫荷旃被毳者，難與道純綿之麗密；
      <note>[一]師古曰：「純，絲也。」謂織為繒帛之麗，絲纊之密也。一說，純綿，不雜綿也。」</note>
羹（黎）〔藜〕唅糗者，
      <note>羹（黎）〔藜〕唅糗者，　景祐、殿本都作「藜」。楊樹達說作「藜」是。</note>
不足與論太牢之滋味。
      <note>[二]服虔曰：「唅音含。」師古曰：「糗即今之熬米麥所為者，音丘九反，又音昌少反。」</note>
今臣辟在西蜀，
      <note>[三]師古曰：「辟讀曰僻。」</note>
生於窮巷之中，長於蓬茨之下，
      <note>[四]師古曰：「蓬茨，以蓬蓋屋也。茨音才私反。」</note>
無有游觀廣覽之知，顧有至愚極陋之累，
      <note>[五]師古曰：「顧猶反也。累音力瑞反。」</note>
不足以塞厚望，應明指。
      <note>[六]師古曰：「塞，當也。」</note>
雖然，敢不略陳愚而抒情素！
      <note>[七]師古曰：「抒猶泄也，音食汝反。」</note>
      </p>
   </div>
   <pb n="2823"/>
   <div>
      <p>記曰：共惟春秋五始之要，
      <note>[一]服虔曰：「共，敬也。」張晏曰：「要，春秋稱『元年春王正月』，此五始也。」師古曰：「元者氣之始，春者四時之始，王者受命之始，正月者政教之始，公即位者一國之始，是為五始。共讀曰恭。」</note>
在乎審己正統而已。夫賢者，國家之器用也。所任賢，則趨舍省而功施普；
      <note>[二]師古曰：「趨讀曰趣。普，博也。」</note>
器用利，則用力少而就效衆。故工人之用鈍器也，勞筋苦骨，終日矻矻。
      <note>[三]應劭曰：「矻矻，勞極貌。」如淳曰：「健作貌也。」師古曰：「如說是也。矻音口骨反。」</note>
及至巧冶鑄干將之樸，清水焠其鋒，
      <note>[四]師古曰：「焠謂（堯）〔燒〕而內水中以堅之也。
            
         
         焠謂（堯）〔燒〕而內水中以堅之也。　景祐、殿、局本都作「燒」，此誤。
鋒，刃芒端也。焠音千內反。」</note>
越砥斂其咢，
      <note>[五]晉灼曰：「砥（百）〔石〕出南昌，
            
         
         砥（百）〔石〕出南昌，　景祐、殿本都作「石」，此誤。
故曰越也。」師古曰：「咢，刃旁也，音五各反。」</note>
水斷蛟龍，陸剸犀革，
      <note>[六]師古曰：「剸，截也，音之兗反，又音徒官反。」</note>
忽若彗氾畫塗。
      <note>[七]師古曰：「彗，帚也。氾，氾灑地也。塗，泥也。如以帚埽氾灑之地，以刀畫泥中，言其易。」</note>
如此，則使離婁督繩，公輸削墨，
      <note>[八]張晏曰：「離婁，黃帝時明目者也。」應劭曰：「公輸，魯般，性巧者也。」師古曰：「督，察視也。」</note>
雖崇臺五增，延袤百丈，而不溷者，工用相得也。
      <note>[九]師古曰：「溷，亂也，音胡頓反。」</note>
庸人之御駑馬，亦傷吻敝策而不進於行，
      <note>[一０]師古曰：「吻，口角也。策，所以擊馬也。」</note>
匈喘膚汗，人極馬倦。及至駕齧桼，驂乘旦，
      <note>[一一]孟康曰：「良馬低頭，口至桼，故曰齧桼。」張晏曰：「駕則旦至，故曰乘旦。」師古曰：「乘音食證反。」</note>
王良執靶，
      <note>[一二]張晏曰：「王良，郵無恤，字伯樂。」晉灼曰：「靶音霸，謂轡也。」師古曰：「參驗左氏傳及國語、孟子，郵無恤、郵良、劉無止、王良，總一人也。楚辭云『驥躊躇於敝輦，遇孫陽而得代』。王逸云孫陽，伯樂姓名也。列子云伯樂，秦穆公時人。考其年代不相當，張說云良字伯樂，斯失之矣。」</note>
韓哀附輿，
      <note>[一三]應劭曰：「世本『韓哀作御』。」師古曰：「宋衷云韓哀，韓文侯也。時已有御，此復言作者，加其精巧也。然則善御
者耳，非始作也。」</note>
縱馳騁騖，忽如景靡，
      <note>[一四]師古曰：「亂馳曰騖。景靡者，如光景之徙靡也。」</note>
過都越國，蹶如歷塊；
      <note>[一五]師古曰：「如經歷一塊，言其（起）〔速〕疾之甚。
            
         
         言其（起）〔速〕疾之甚。　景祐、殿本都作「速」。
塊音口內反。」</note>
追奔電，逐遺風，
      <note>[一六]師古曰：「呂氏春秋云『遺風之乘』，言馬行尤疾，每在風前，故遺風於後。今此言逐遺風，則是風之遺逸在後者，馬能逐及也。」</note>
周流八極，萬里壹息。何其遼哉？人馬相得也。
      <note>[一七]師古曰：「遼謂所行遠。」</note>
故服絺綌之涼者，不苦盛暑之鬱燠；
      <note>[一八]師古曰：「鬱，熱氣也。燠，溫也，音於六反。」</note>
襲貂狐之煗者，不憂至寒之悽愴。
      <note>[一九]師古曰：「悽愴，寒冷也。煗音乃短反。」</note>
何則？有其具者易其備。賢人君子，亦聖（主）〔王〕之所以易海內也。
      <note>亦聖（主）〔王〕之所以易海內也。　景祐、殿本都作「王」，文選同。</note>
是以嘔喻受之，
      <note>[二０]應劭曰：「嘔喻，和悅貌。」師古曰：「嘔音於付反。」</note>
開寬裕之路，以延天下英俊也。
      <note>[二一]師古曰：「裕，饒也。」</note>
夫竭知附賢者，必建仁策；索人求士者，必樹伯迹。
      <note>[二二]師古曰：「伯讀曰霸。」</note>
昔周公躬吐捉之勞，故有圉空之隆；
      <note>[二三]師古曰：「一飯三吐飡，一沐三捉髮，以賓賢士，故能成太平之化，刑措不用，囹圄空虛也。」</note>齊桓設庭燎之禮，
</p>
   </div>
   <pb n="2824"/>
   <div>
      <p>
故有匡合之功。
      <note>[二四]應劭曰：「有以九九求見桓公，桓公不納。其人曰：『九九小術，而君不納之，況大於九九者乎！』於是桓公設庭燎之禮而見之。居無幾，隰朋自遠而至，齊桓（逐）〔遂〕以霸。」
            
         
         齊桓（逐）〔遂〕以霸。　景祐、殿、局本都作「遂」，此誤。
師古曰：「九九，計數之書，若今算經也。匡謂一匡天下也。合謂九合諸侯。」</note>
由此觀之，君人者勤於求賢而逸於得人。
      <note>[二五]師古曰：「逸，閒也。」</note>
      </p>
   </div>
   <pb n="2825"/>
   <div>
      <p>人臣亦然。昔賢者之未遭遇也，圖事揆策則君不用其謀，陳見悃誠則上不然其
</p>
   </div>
   <pb n="2826"/>
   <div>
      <p>
信，
      <note>[一]師古曰：「悃，至也，音口本反。」</note>
進仕不得施效，斥逐又非其愆。是故伊尹勤於鼎俎，太公困於鼓刀，
      <note>[二]師古曰：「勤於鼎俎，謂負鼎俎以干湯也。鼓刀，謂屠牛於朝歌也。」</note>
百里自鬻，甯子飯牛，
      <note>[三]師古曰：「鬻，賣也。呂氏春秋云百里奚之未遇時也，虞亡而虜縳，鬻以五羊之皮。公孫枝得而悅之，獻諸穆公。飯牛，解在鄒陽傳。鬻音弋六反。」</note>
離此患也。
      <note>[四]師古曰：「離，遭也。」</note>
及其遇明君遭聖主也，運籌合上意，諫諍即見聽，進退得關其忠，任職得行其術，去卑辱奧渫而升本朝，
      <note>[五]張晏曰：「奧，幽也。渫，狎也，汙也。言敝奧渫汙，不章顯也。」師古曰：「渫音先列反。」</note>
離疏釋蹻而享膏粱，
      <note>[六]應劭曰：「離此疏食，釋此木蹻也。」臣瓚曰：「以繩為蹻也。」師古曰：「蹻（自）〔即〕今之鞋耳。
            
         
         蹻（自）〔即〕今之鞋耳。　景祐、殿本都作「即」。
瓚說是也。蹻音居略反。」</note>
剖符錫壤而光祖考，傳之子孫，以資說士。
      <note>[七]師古曰：「談說（也）〔之〕士傳以為資也。」
            
         
         談說（也）〔之〕士傳以為資也。　景祐、汲古、殿、局本都作「之」，此誤。
      </note>
故世必有聖知之君，而後有賢明之臣。故虎嘯而（冽風）〔風冽〕，
      <note>故虎嘯而（冽風）〔風冽〕，　景祐、殿本都作「風冽」，通鑑同。</note>
      
         <note>[八]師古曰：「冽冽，風貌也，音列。」</note>
龍興而致雲，蟋蟀俟秋唫，蜉蝤出以陰。
      <note>[九]孟康曰：「蜉蝤，渠略也。」師古曰：「蟋蟀，今之促織也。蜉蝤，甲（患）〔蟲〕也，
            
         
         蜉蝤，甲（患）〔蟲〕也，　景祐、殿、局本都作「蟲」，此誤。
好叢聚而生也，朝生而夕死。蝤音由，字亦作蝣，其音同也。」</note>
易曰：「飛龍在天，利見大人。」
      <note>[一０]師古曰：「乾卦九五爻辭也。言王者居正陽之位，賢才見之，則利用也。」</note>
詩曰：「思皇多士，生此王國。」
      <note>[一一]師古曰：「大雅文王之詩也。思，語辭也。皇，美也。言美哉，此衆多賢士，生此周王之國也。」</note>
故世平主聖，俊艾將自至，
      <note>[一二]師古曰：「艾讀曰乂。」</note>
若堯、舜、禹、湯、文、武之君，獲稷、契、皋陶、伊尹、呂望，
      <note>[一三]師古曰：「契讀與咼同，字本作偰，後從省耳。」</note>
明明在朝，穆穆列布，
      <note>[一四]師古曰：「明明，察也。穆穆，美也。」</note>
聚精會神，相得益章。
      <note>[一五]師古曰：「章，明也。」</note>
雖伯牙操遞鍾，
      <note>[一六]晉灼曰：「遞音遞迭之遞。二十四鍾各有節奏，擊之不常，故曰遞。」臣瓚曰：「楚辭云『奏伯牙之號鍾』。號鍾，琴名也。馬融笛賦曰『號鍾高調』。伯牙以善鼓琴，不聞說能擊鍾也。」師古曰：「琴名是也，字既作遞，則與楚辭不同，不得即讀為號，當依晉音耳。」</note>
逢門子彎烏號，
      <note>[一七]師古曰：「逢門，善射者，即逢蒙也。烏號，弓名也。並解在前也。」</note>
猶未足以喻其意也。</p>
   </div>
   <pb n="2827"/>
   <div>
      <p>故聖主必待賢臣而弘功業，俊士亦俟明主以顯其德。上下俱欲，驩然交欣，千載壹合，論說無疑，翼乎如鴻毛過順風，沛乎如巨魚縱大壑。
      <note>[一]師古曰：「巨亦大也。沛音普大反。」</note>其得意若此，則胡禁不止，
</p>
   </div>
   <pb n="2828"/>
   <div>
      <p>
曷令不行？
      <note>[二]師古曰：「胡、曷皆何也。」</note>
化溢四表，橫被無窮，遐夷貢獻，萬祥畢溱。
      <note>[三]師古曰：「溱字與臻同。」</note>
是以聖王不徧窺望而視已明，不單頃耳而聽已聰；
      <note>[四]師古曰：「單，盡極也。頃讀曰傾。」</note>
恩從祥風翱，德與和氣游，
      <note>[五]師古曰：「翱，翔也。」</note>
太平之責塞，優游之望得；
      <note>[六]師古曰：「塞，滿也。」</note>
遵遊自然之勢，恬淡無為之場，休徵自至，壽考無疆，雍容垂拱，永永萬年，何必偃卬詘信若彭祖，呴噓呼吸如僑、松，
      <note>[七]如淳曰：「五帝紀彭祖，堯舜時人。列仙傳彭祖，殷大夫也，歷夏至商末，壽年七百。」師古曰：「信讀曰伸。呴噓，皆開口出氣也。僑，王僑，松，赤松子，皆仙人也。呴音許于反。噓音虛。」</note>
眇然絕俗離世哉！
      <note>[八]師古曰：「眇然，高遠之意也。」</note>
詩云「濟濟多士，文王以寧」，
      <note>[九]師古曰：「亦文王之詩也。濟濟，盛貌也。言文王能多用賢人，故邦國得以安寧也。」</note>
蓋信乎其以寧也！</p>
   </div>
   <div>
      <p>是時，上頗好神僊，故襃對及之。</p>
   </div>
   <pb n="2829"/>
   <div>
      <p>上令襃與張子僑等並待詔，數從襃等放獵，
      <note>[一]師古曰：「放，士衆大獵也，一曰游放及田獵。」</note>
所幸宮館，輒為歌頌，第其高下，以差賜帛。議者多以為淫靡不急，上曰：「『不有博弈者乎，為之猶賢乎已！』
      <note>[二]師古曰：「此論語載孔子之辭也。言博弈雖非道藝，無事為之，猶賢也。弈，今之圍（其）〔棊〕也。」
            
         
         奕，今之圍（其）〔棊〕也。　景祐、局本作「都」，殿本作「碁」。此誤，汲古本又誤作「甚」。
      </note>
辭賦大者與古詩同義，小者辯麗可喜。
      <note>[三]師古曰：「喜，好也，音許吏反。」</note>
辟如女工有綺縠，音樂有鄭衞，
      <note>[四]師古曰：「辟讀曰譬。」</note>
今世俗猶皆以此虞說耳目，
      <note>[五]師古曰：「虞與娛同。說讀曰悅。」</note>
辭賦比之，尚有仁義風諭，
      <note>[六]師古曰：「風讀曰諷。」</note>
鳥獸草木多聞之觀，賢於倡優博弈遠矣。」頃之，擢襃為諫大夫。</p>
   </div>
   <div>
      <p>其後太子體不安，苦忽忽善忘，不樂。詔使襃等皆之太子宮虞侍太子，
      <note>[一]師古曰：「之，往也。」</note>
朝夕誦讀奇文及所自造作。疾平復，乃歸。
      <note>[二]師古曰：「復音扶目反。」</note>
太子喜襃所為甘泉及洞簫頌，
      <note>[三]師古曰：「喜音許吏反。」</note>
令後宮貴人左右皆誦讀之。</p>
   </div>
   <pb n="2830"/>
   <div>
      <p>後方士言益州有金馬碧雞之寶，可祭祀致也，宣帝使襃往祀焉。襃於道病死，上閔惜之。</p>
   </div>
   <div>
      <p>賈捐之字君房，賈誼之曾孫也。元帝初即位，上疏言得失，召待詔金馬門。</p>
   </div>
   <div>
      <p>初，武帝征南越，元封元年立儋耳、珠厓郡，皆在南方海中洲居，
      <note>[一]師古曰：「居海中之洲也。水中可居者曰洲。」</note>
廣袤可千里，
      <note>[二]師古曰：「袤，長也。」</note>
合十六縣，戶二萬三千餘。其民暴惡，自以阻絕，數犯吏禁，吏亦酷之，率數年壹反，殺吏，漢輒發兵擊定之。自初為郡至昭帝始元元年，二十餘年間，凡六反叛。至其五年，罷儋耳郡并屬珠厓。至宣帝神爵三年，珠厓三縣復反。反後七年，甘露元年，九縣反，輒發兵擊定之。元帝初元元年，珠厓又反，發兵擊之。諸縣更叛，連年不定。
      <note>[三]師古曰：「更音工衡反。」</note>
上與有司議大發軍，捐之建議，以為不當擊。上使侍中駙馬都尉樂昌侯王商詰問捐之曰：「珠厓內屬為郡久矣，今背畔逆節，而云不當擊，長蠻夷之亂，虧先帝功德，經義何以處之？」
      <note>[四]師古曰：「於六經之內，當何者之科條也。」</note>
捐之對曰：</p>
   </div>
   <div>
      <p>臣幸得遭明盛之朝，蒙危言之策，無忌諱之患，
      <note>[一]師古曰：「危言，直言也。言出而身危，故云危言。論語稱孔子曰：『邦有道，危言（行危）〔危行〕』。」
            
         
         邦有道，危言（行危）〔危行〕。　景祐、殿、局本都作「危行」，此誤倒。
      </note>
敢昧死竭卷卷。
      <note>[二]師古曰：「卷讀與拳同。」</note>
      </p>
   </div>
   <pb n="2831"/>
   <div>
      <p>臣聞堯舜，聖之盛也，禹入聖域而不優，
      <note>[一]臣瓚曰：「禹之功德，裁入聖人區域，但不能優泰耳。」</note>
故孔子稱堯曰「大哉」，韶曰「盡善」，禹曰「無間」。
      <note>[二]師古曰：「論語稱孔子曰『大哉，堯之為君也』，又曰『韶，盡美矣，又盡善也』，又曰『禹吾無間然矣』。韶，舜樂名。間音工莧反。」</note>
以三聖之德，地方不過數千里，〔西〕被流沙，
      <note>〔西〕被流沙，　景祐、殿本都有「西」字，此脫。</note>
東漸于海，朔南暨聲教，迄于四海，
      <note>[三]師古曰：「此引禹貢之辭。漸，入也，一曰浸也。朔，北方也。暨，及也。迄，至也。」</note>
欲與聲教則治之，不欲與者不彊治也。
      <note>[四]師古曰：「與讀曰豫。」</note>
故君臣歌德，
      <note>[五]師古曰：「言皆有德可歌頌。」</note>
含氣之物各（德）〔得〕其宜。
      <note>含氣之物各（德）〔得〕其宜。　景祐、殿、局本都作「得」。</note>
武丁、成王，殷、周之大仁也，
      <note>[六]師古曰：「武丁，殷之高宗。」</note>
然地東不過江、黃，西不過氐、羌，南不過蠻荊，北不過朔方。是以頌聲並作，視聽之類咸樂其生，越裳氏重九譯而獻，
      <note>[七]晉灼曰：「遠國使來，因九譯言語乃通也。」張晏曰：「越不著衣裳，慕中國化，遣譯來著衣裳也，故曰越裳也。」師古曰：「張說非也。越裳自是國名，非以襲衣裳始為稱號。王充論衡作越嘗，此則不作衣裳之字明矣。」</note>
此非兵革之所能致。及其衰也，南征不還，
      <note>[八]師古曰：「謂昭王也。（謂）〔為〕楚所溺也。」
            
         
         （謂）〔為〕楚所溺也。　景祐、殿、局本都作「為」。
      </note>
齊桓捄其難，
      <note>[九]師古曰：「謂襄王也。初為太子，而惠王欲立王子帶，齊桓公為首止之盟，以定太子之位。事在左傳僖五年。」</note>
孔子定其文。
      <note>[一０]張晏曰：「孔子作春秋，夷狄之國雖大，自稱王者皆貶為子。」</note>
以至乎秦，興兵遠攻，貪外虛內，務欲廣地，不慮其害。然地南不過閩越，北不過太原，而天下潰畔，禍卒在於二世之末，
      <note>[一一]師古曰：「卒，終也。」</note>
長城之歌至今未絕。</p>
   </div>
   <pb n="2832"/>
   <div>
      <p>賴聖漢初興，為百姓請命，平定天下。至孝文皇帝，閔中國未安，偃武行文，則斷獄數百，民賦四十，丁男三年而一事。
      <note>[一]如淳曰：「常賦歲百二十，歲一事。時天下民多，故出賦四十，三歲而一事。」</note>
時有獻千里馬者，詔曰：「鸞旗在前，屬車在後，
      <note>[二]師古曰：「鸞旗，編以羽毛，列繫橦旁，載於車上，大駕出，則陳於道而先行。屬車，相連屬而陳於後也。屬音之欲反。」</note>
吉行日五十里，師行（二）〔三〕十里，
      <note>師行（二）〔三〕十里，　景祐、殿本都作「三」，此誤。</note>
朕乘千里之馬，獨先安之？」
      <note>[三]師古曰：「安之，言何所適往。」</note>
於是還馬，與道里費，而下詔曰：「朕不受獻也，其令四方毋求來獻。」當此之時，逸游之樂絕，奇麗之賂塞，鄭衞之倡微矣。夫後（官）〔宮〕盛色
      <note>夫後（官）〔宮〕盛色　景祐、殿本都作「宮」，此誤。</note>
則賢者隱處，佞人用事則諍臣杜口，而文帝不行，故諡為孝文，廟稱太宗。至孝武皇帝元狩六年，太倉之粟紅腐而不可食，
      <note>[四]師古曰：「粟久腐壞，則色紅赤也。」</note>
都內之錢貫朽而不可（挍）〔校〕
      <note>貫朽而不可（挍）〔校〕。　景祐、殿本都作「校」，注同。</note>
      
         <note>[五]師古曰：「（挍）〔校〕謂數計也。」</note>
。乃探平城之事，
      <note>[六]師古曰：「追計其事，故言探。」</note>
錄冒頓以來數為邊害，籍兵厲馬，因富民以攘服之。
      <note>[七]師古曰：「攘，卻也。」</note>
西連諸國至于安息，東過碣石以玄菟、樂浪為郡，
      <note>[八]師古曰：「樂音洛。浪音郎。」</note>（比）〔北〕卻匈奴萬里，更起營塞，
      <note>（比）〔北〕卻匈奴萬里更起營塞，　景祐、殿、局本都作「北」，此誤。</note>
制南海以為八郡，則天下斷獄萬數，民賦數百，造鹽鐵酒榷之利以佐用度，
</p>
   </div>
   <pb n="2833"/>
   <div>
      <p>
猶不能足。當此之時，寇賊並起，軍旅數發，父戰死於前，子鬬傷於後，女子乘亭鄣，孤兒號於道，老母寡婦飲泣巷哭，
      <note>[九]師古曰：「淚流被面以入於口，故言飲泣也。」</note>
遙設虛祭，想魂乎萬里之外。淮南王盜寫虎符，陰聘名士，關東公孫勇等詐為使者，是皆廓地泰大，征伐不休之故也。</p>
   </div>
   <div>
      <p>今天下獨有關東，關東大者獨有齊楚，民衆久困，連年流離，離其城郭，相枕席於道路。
      <note>[一]如淳曰：「席音藉。」師古曰：「席即藉也，不勞借音。」</note>
人情莫親父母，莫樂夫婦，至嫁妻賣子，法不能禁，義不能止，此社稷之憂也。今陛下不忍悁悁之忿，欲驅士衆擠之大海之中，
      <note>[二]師古曰：「擠，墜也，音子詣反，又子奚反。」</note>快心幽冥之地，非所以救助飢
</p>
   </div>
   <pb n="2834"/>
   <div>
      <p>
饉，保全元元也。詩云「蠢爾蠻荊，大邦為讎」，
      <note>[三]師古曰：「詩小雅、采巳之詩也。蠢，動貌也。蠻荊，荊州之蠻也。言敢與大國為讎敵也。」</note>
言聖人起則後服，中國衰則先畔，動為國家難，自古而患之久矣，何況乃復其南方萬里之蠻乎！駱越之人父子同川而浴，相習以鼻飲，與禽獸無異，本不足郡縣置也。顓顓獨居一海之中，
      <note>[四]師古曰：「顓與專同。專專猶區區也，一曰圜貌也。」</note>
霧露氣溼，多毒草蟲蛇水土之害，人未見虜，戰士自死。又非獨珠厓有珠犀瑇瑁也，
      <note>[五]師古曰：「瑇瑁，文甲也。瑇音代。瑁音妺。」</note>
棄之不足惜，不擊不損威。其民譬猶魚鼈，何足貪也！</p>
   </div>
   <div>
      <p>臣竊以往者羌軍言之，暴師曾未一年，兵出不踰千里，費四十餘萬萬，大司農錢盡，乃以少府禁錢續之。
      <note>[一]師古曰：「少府錢主供天子，故曰禁錢。」</note>
夫一隅為不善，費尚如此，況於勞師遠攻，亡士毋功乎！求之往古則不合，施之當今又不便。臣愚以為非冠帶之國，禹貢所及，春秋所治，皆可且無以為。
      <note>[二]師古曰：「為猶用也。」</note>
願遂棄珠厓，專用恤關東為憂。</p>
   </div>
   <pb n="2835"/>
   <div>
      <p>對奏，上以問丞相御史。御史大夫陳萬年以為當擊；丞相于定國以為「前日興兵擊之連年，護軍都尉、校尉及丞凡十一人，還者二人，卒士及轉輸死者萬人以上，費用三萬萬餘，尚未能盡降。今關東困乏，民難搖動，捐之議是。」上乃從之。遂下詔曰：「珠厓虜殺吏民，背畔為逆，今廷議者或言可擊，或言可守，或欲棄之，其指各殊。朕日夜惟思議者之言，羞威不行，則欲誅之；狐疑辟難，則守屯田；
      <note>[一]師古曰：「辟讀曰避。次下亦同。」</note>
通于時變，則憂萬民。夫萬民之饑餓，與遠蠻之不討，危孰大焉？且宗廟之祭，凶年不備，況乎辟不嫌之辱哉！今關東大困，倉庫空虛，無以相贍，又以動兵，非特勞民，凶年隨之。其罷珠厓郡。民有慕義欲內屬，便處之；
      <note>[二]師古曰：「欲有來入內郡者，所至之處，即安置之。」</note>
不欲，勿彊。」珠厓由是罷。</p>
   </div>
   <div>
      <p>捐之數召見，言多納用。時中書令石顯用事，捐之數短顯，
      <note>[一]師古曰：「談說其長短。」</note>
以故不得官，後稀復見。而長安令楊興新以材能得幸，與捐之相善。捐之欲得召見，謂興曰：「京兆尹缺，使我得見，言君蘭，
      <note>[二]張晏曰：「楊興字。」</note>
京兆尹可立得。」興曰：「縣官嘗言興瘉薛大夫，
      <note>[三]張晏曰：「瘉，〔勝〕也。
            
         
         瘉，〔勝〕也。　景祐、殿本都有「勝」字，此脫。
薛廣德為御史大夫。」師古曰：「瘉與愈同。」</note>
我易助也。君房下筆，言語妙天下，
      <note>[四]師古曰：「於天下最為精妙耳。」</note>
使君房為尚書令，勝五鹿充宗遠甚。」捐之曰：「令我得代充宗，君蘭為京兆，京兆郡國首，尚書百官本，天下真大治，士則不隔矣。捐之前言平恩侯可為將軍，
      <note>[五]張晏曰：「許嘉也。」</note>期思侯
</p>
   </div>
   <pb n="2836"/>
   <div>
      <p>
並可為諸曹，
      <note>[六]師古曰：「期思侯，當是賁赫之後嗣也，而表不載。」</note>
皆如言；又薦謁者滿宣，立為冀州刺史；言中謁者不宜受事，宦者不宜入宗廟，立止。相薦之信，不當如是乎！」
      <note>[七]師古曰：「冀相薦之效，當如前所言諸事見納用。」</note>
興曰：「我復見，言君房也。」捐之復短石顯。興曰：「顯鼎貴，
      <note>[八]如淳曰：「鼎音釘，言方且欲貴矣。」師古曰：「方且，是也。讀如（今）〔本〕字。」
            
         
         讀如（今）〔本〕字。　殿、局本作「本」。王先謙說作「本」是。
      </note>
上信用之。今欲進，弟從我計，
      <note>[九]師古曰：「弟，但也。」</note>
且與合意，即得入矣。」</p>
   </div>
   <div>
      <p>捐之即與興共為薦顯奏，曰：「竊見石顯本山東名族，有禮義之家也。持正六年，未嘗有過，明習於事，敏而疾見，出公門，入私門。
      <note>[一]師古曰：「言自公庭出，即歸其家，不妄交游。」</note>
宜賜爵關內侯，引其兄弟以為諸曹。」又共為薦興奏，曰：「竊見長安令興，幸得以知名數召見。興事父母有曾氏之孝，
      <note>[二]師古曰：「曾參也。」</note>
事師有顏閔之材，
      <note>[三]師古曰：「顏回，閔子騫。」</note>
榮名聞於四方。明詔舉茂材，列侯以為首。為長安令，吏民敬鄉，
      <note>[四]師古曰：「鄉讀曰嚮。」</note>道路皆稱能。
</p>
   </div>
   <pb n="2837"/>
   <div>
      <p>
觀其下筆屬文，則董仲舒；進談動辭，則東方生；置之爭臣，則汲直；
      <note>[五]張晏曰：「汲黯方直，故世謂之汲直。」</note>
用之介冑，則冠軍侯；施之治民，則趙廣漢；抱公絕私，則尹翁歸。興兼此六人而有之，守道堅固，執義不回，
      <note>[六]師古曰：「回，邪也。」</note>
臨大節而不可奪，國之良臣也，可試守京兆尹。」</p>
   </div>
   <div>
      <p>石顯聞知，白之上。乃下興、捐之獄，令皇后父陽平侯禁與顯共雜治，奏「興、捐之懷詐偽，以上語相風，更相薦譽，
      <note>[一]師古曰：「風讀曰諷。更音工衡反。」</note>
欲得大位，漏泄省中語，（岡）〔罔〕上不道。
      <note>（岡）〔罔〕上不道。　景祐、殿、局本都作「罔」，此誤。</note>
書曰：『讒說殄行，震驚朕師。』
      <note>[二]師古曰：「虞書舜典之辭也。言讒巧之說，殄絕君子之行，震驚我衆。」</note>
王制：『順非而澤，不聽而誅。』
      <note>[三]師古曰：「禮記王制云：『行偽而堅，言偽而辯，學非而博，順非而澤，以疑衆，殺。』謂人有堅為辯言，不以誠質，學於非道，雖博無用，飾非文過，辭語順澤，不聽教命，有如此者，皆誅殺也。」</note>
請論如法。」</p>
   </div>
   <pb n="2838"/>
   <div>
      <p>捐之竟坐棄市。興減死罪一等，髠鉗為城旦。成帝時，至部刺史。</p>
   </div>
   <div>
      <p>贊曰：詩稱「戎狄是膺，荊舒是懲」，
      <note>[一]師古曰：「魯頌閟宮之詩也。膺，當也。懲，創刈也。言魯僖公與齊桓舉義兵，北當戎狄，南創荊蠻與羣舒以靖難。」</note>
久矣其為諸夏患也。漢興，征伐胡越，於是為盛。究觀淮南、捐之、主父、嚴安之義，深切著明，
      <note>[二]師古曰：「究，極也。」</note>
故備論其語。世稱公孫弘排主父，張湯陷嚴助，石顯譖捐之，察其行迹，主父求欲鼎亨而得族，嚴、賈出入禁門招權利，死皆其所也，亦何排陷之恨哉！</p>
   </div>
</xml>
