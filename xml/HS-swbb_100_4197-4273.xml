<?xml version="1.0" encoding="UTF-8"?>
<xml><!-- tei-like text fragment file.  created 20150720.  page numbers need checking and some blank pages will need to be added --><!-- Needs verification and collation. -->
   <div>
         <head/>
      <p>師古曰：「自敍漢書以後分為下卷。」</p>
   </div>
   <div>
      <p>班氏之先，與楚同姓，令尹子文之後也。子文初生，棄於瞢中，而虎乳之。
      <note>[一]師古曰：「瞢，雲瞢澤也。春秋左氏傳曰：『楚若敖娶於云，生鬬伯比。若敖卒，從其母畜於云，淫於云子之女，生子文焉。云夫人使棄諸瞢中，獸乳之。云子田，見之，懼而歸，夫人以告，遂使收之。』瞢與夢同，並音莫風反，又音莫鳳反。」</note>
楚人謂乳「穀」，謂虎「於檡」，
      <note>[二]如淳曰：「穀音構。牛羊乳汁曰構。」師古曰：「穀讀如本字，又音乃苟反。於音烏。檡字或作菟，並音塗。」</note>
故名穀於檡，字子文。楚人謂虎「班」，其子以為號。
      <note>[三]師古曰：「子文之子鬬班，亦為楚令尹。」</note>
秦之滅楚，遷晉、代之間，因氏焉。
      <note>[四]師古曰：「遂以班為姓。」</note>
      </p>
   </div>
   <div>
      <p>始皇之末，班壹避墬於樓煩，
      <note>[一]師古曰：「墬，古地字。樓煩，鴈門之縣。」</note>
致馬牛羊數千羣。值漢初定，與民無禁，當孝惠、高后
</p>
   </div>
   <pb n="4198"/>
   <div>
      <p>
時，以財雄邊，
      <note>[二]師古曰：「國家不設衣服車旗之禁，故班氏以多財而為邊地之雄豪。」</note>
出入弋獵，旌旗鼓吹，年百餘歲，以壽終，故北方多以「壹」為字者。
      <note>[三]師古曰：「馬邑人聶壹之類也。今流俗書本多改此傳壹字為懿，非也。」</note>
      </p>
   </div>
   <div>
      <p>壹生孺。孺為任俠，州郡歌之。孺生長，官至上谷守。長生回，以茂材為長子令。
      <note>[一]師古曰：「上黨之縣。長讀如本字。」</note>
回生況，舉孝廉為郎，積功勞，至上河農都尉，
      <note>[二]師古曰：「上河，地名。農都尉者，典農事。」</note>
大司農奏課連最，入為左曹越騎校尉。成帝之初，女為倢伃，致仕就第，貲累千金，徙昌陵。昌陵後罷，大臣名家皆占數于長安。
      <note>[三]師古曰：「占，度也。自隱度家之（曰）〔口〕數
            
         
         自隱度家之（曰）〔口〕數　景祐、殿本都作「口」，此誤。
而著名籍也。占音之贍反。」</note>
      </p>
   </div>
   <div>
      <p>況生三子：伯、斿、穉。伯少受詩於師丹。大將軍王鳳薦伯宜勸學，召見宴昵殿，
      <note>[一]張晏曰：「親戚宴飲會同之殿。」</note>
容貌甚麗，誦說有法，拜為中常侍。時上方鄉學，
      <note>[二]師古曰：「鄉讀曰嚮。」</note>
鄭寬中、張禹朝夕入說尚書、論語於金華殿中，
      <note>[三]師古曰：「金華殿在未央宮。」</note>
詔伯受焉。既通大義，又講異同於許商，遷奉車都尉。數年，金華之業絕，出與王、許子弟為羣，在於綺襦紈絝之間，非其好也。
      <note>[四]晉灼曰：「白綺之襦，冰紈之絝也。」師古曰：「紈，素也。綺，今細綾也。並貴戚子弟之服。」</note>
      </p>
   </div>
   <pb n="4199"/>
   <div>
      <p>家本北邊，志節忼慨，數求使匈奴。河平中，單于來朝，上使伯持節迎於塞下。會定襄大姓石、李羣輩報怨，殺追捕吏，
      <note>[一]師古曰：「報私怨而殺人，吏追捕之，又殺吏。」</note>
伯上狀，因自請願試守期月。
      <note>[二]師古曰：「欲守定襄太守。期音基。」</note>
上遣侍中中郎將王舜馳傳代伯護單于，
      <note>[三]師古曰：「傳音張戀反。」</note>
并奉璽書印綬，即拜伯為定襄太守。
      <note>[四]師古曰：「即，就也，就其所居而拜。」</note>
定襄聞伯素貴，年少，自請治劇，畏其下車作威，吏民竦息。伯至，請問耆老父祖故人有舊恩者，
      <note>[五]師古曰：「請，召也。」</note>
迎延滿堂，日為供具，
      <note>[六]師古曰：「酒食之具也。供音居用反。」</note>
執子孫禮。郡中益弛。
      <note>[七]師古曰：「弛，解也。見伯不用威刑，故自解縱。」</note>
諸所賓禮皆名豪，懷恩醉酒，共諫伯宜頗攝錄盜賊，具言本謀亡匿處。伯曰：「是所望於父師矣。」
      <note>[八]師古曰：「齒為諸父，尊之如師，故曰父師。」</note>
乃召屬縣長吏，選精進掾史，
      <note>[九]師古曰：「精明而進趨也。」</note>
分部收捕，
      <note>[一０]師古曰：「分音扶問反。」</note>
及它隱伏，旬日盡得。郡中震，咸稱神明。
      <note>[一一]師古曰：「，古栗字。」</note>
歲餘，上徵伯。伯上書願過故郡上父祖冢。有詔，太守都尉以下會。
      <note>[一二]師古曰：「同赴其所。」</note>
因召宗族，各以親疎加恩施，散數百金。北州以為榮，長老紀焉。
      <note>[一三]師古曰：「紀，記也。」</note>
道病中風，
      <note>[一四]師古曰：「中，傷也，為風所傷。」</note>
既至，以侍中光祿大夫養病，
      <note>[一五]師古曰：「受其秩奉而在家自養也。」</note>
賞賜甚厚，數年未能起。</p>
   </div>
   <pb n="4200"/>
   <div>
      <p>會許皇后廢，班倢伃供養東宮，
      <note>[一]師古曰：「元后，成帝母。」</note>
進侍者李平為倢伃，而趙飛燕為皇后，伯遂稱篤。久之，上出過臨候伯，伯惶恐，起眡事。
      <note>[二]師古曰：「眡，古視字。」</note>
      </p>
   </div>
   <div>
      <p>自大將軍薨後，
      <note>[一]師古曰：「王鳳。」</note>
富平、定陵侯張放、淳于長等始愛幸，出為微行，行則同輿執轡；入侍禁中，設宴飲之會，及趙、李諸侍中皆引滿舉白，
      <note>[二]服虔曰：「舉滿桮，有餘白瀝者，罰之也。」孟康曰：「舉白，見驗飲酒盡不也。」師古曰：「謂引取滿觴而飲，飲訖，舉觴告白盡不也。一說，白者，罰爵之名也。飲有不盡者，則以此爵罰之。魏文侯與大夫飲酒，令曰：『不釂者，浮以大白。』於是公乘不仁舉白浮君者也。」</note>
談大噱。
      <note>[三]師古曰：「，古笑字也。噱噱，笑聲也。音其略反。或曰，噱謂唇口之中，大笑則見，此說非。」</note>
時乘輿幄坐張畫屏
</p>
   </div>
   <pb n="4201"/>
   <div>
      <p>
風，
      <note>[四]師古曰：「坐音材臥反。」</note>
畫紂醉踞妲己作長夜之樂。上以伯新起，數目禮之，
      <note>[五]師古曰：「目視而敬之。」</note>
因顧指畫而問伯：「紂為無道，至於是虖？」伯對曰：「書云『乃用婦人之言』，
      <note>[六]師古曰：「今文尚書泰誓之辭。」</note>
何有踞肆於朝？
      <note>[七]師古曰：「肆，放也，陳也。」</note>
所謂衆惡歸之，不如是之甚者也。」
      <note>[八]師古曰：「論語稱孔子曰：『紂之不善，不如是之甚也。是以君子惡居下流，天下之惡皆歸焉。』故伯引此為言。」</note>
上曰：「苟不若此，此圖何戒？」伯曰：「『沈湎于酒』，微子所以告去也；
      <note>[九]師古曰：「微子，殷之卿士，封於微，爵稱子也。殷紂錯亂天命，微子作誥，告箕子、比干而去紂。其誥曰：『用沈酗于酒，用亂敗厥德于下。我其發出狂，吾家耄遜于荒。』事見尚書微子篇。」</note>
『式號式謼』，大雅所以流連也。
      <note>[一０]師古曰：「大雅蕩之詩曰：『式號式謼，俾晝作夜。』言醉酒號呼，以晝為夜也。流連，言作詩之人嗟歎，而泣涕流連也。而說者乃以流連為荒亡，蓋失之矣。大雅所以流連，不謂飲酒之人也。謼音火故反。」</note>
詩書淫亂之戒，其原皆在於酒。」上乃謂然歎曰：「吾久不見班生，今日復聞讜言！」
      <note>[一一]師古曰：「讜言，善言也，音黨。」</note>
放等不懌，
      <note>[一二]師古曰：「懌，悅也，音亦。」</note>
稍自引起更衣，因罷出。時長信庭林表適使來，聞見之。
      <note>[一三]孟康曰：「長信，太后宮名也。庭林表，宮中婦人官名也。」師古曰：「長信宮庭之林表也。林表官名耳，庭非官稱也。」</note>
      </p>
   </div>
   <pb n="4202"/>
   <div>
      <p>後上朝東宮，太后泣曰：「帝間顏色瘦黑，
      <note>[一]師古曰：「間謂比日也。」</note>
班侍中本大將軍所舉，宜寵異之，益求其比，以輔聖德。
      <note>[二]師古曰：「比，類也，音必寐反。」</note>
宜遣富平侯且就國。」上曰：「諾。」車騎將軍王音聞之，以風丞相御史
      <note>[三]師古曰：「風讀曰諷。」</note>
奏富平侯罪過，上乃出放為邊都尉。後復徵入，太后與上書曰：「前所道尚未效，
      <note>[四]張晏曰：「謂上所言『班侍中本大將軍所舉，宜寵異之』。」</note>
富平侯反復來，其能默虖？」
      <note>[五]如淳曰：「富平侯張放復來，太后安能默然不以為言。」</note>
上謝曰：「請今奉詔。」是時許商為少府，師丹為光祿勳，上於是引商、丹入為光祿大夫，伯遷水衡都尉，與兩師並侍中，
      <note>[六]如淳曰：「兩師，許商、師丹。」</note>
皆秩中二千石。每朝東宮，常從；及有大政，俱使諭指於公卿。上亦稍厭游宴，復修經書之業，太后甚悅。丞相方進復奏，富平侯竟就國。會伯病卒，年三十八，朝廷愍惜焉。</p>
   </div>
   <pb n="4203"/>
   <div>
      <p>斿博學有俊材，左將軍（師）〔史〕丹
      <note>左將軍（師）〔史〕丹　景祐、殿本都作「史丹」。王先謙說非「師丹」。</note>
舉賢良方正，以對策為議郎，遷諫大夫、右曹中郎將，與劉向校祕書。每奏事，
      <note>[一]師古曰：「斿每奏校書之事。」</note>
斿以選受詔進讀羣書。
      <note>[二]師古曰：「於天子前讀書。」</note>
上器其能，賜以祕書之副。時書不布，
      <note>[三]師古曰：「謂不出之於羣下。」</note>
自東平思王以叔父求太史公、諸子書，大將軍白不許。語在東平王傳。
      <note>[四]師古曰：「此言東平王求書不得，而斿獲賜祕書，明見寵異。」</note>
斿亦早卒，有子曰嗣，顯名當世。</p>
   </div>
   <div>
      <p>穉少為黃門郎中常侍，方直自守。成帝季年，立定陶王為太子，數遣中盾請問近臣，
      <note>[一]師古曰：「盾讀曰允。百官表云詹事之屬官也。漢（書）〔舊〕儀云秩四百石，
            
         
         漢（書）〔舊〕儀云秩四百石，　景祐、殿本都作「舊」，此誤。
主徼巡宮中。」</note>
穉獨不敢答。
      <note>[二]師古曰：「言其慎。」</note>
哀帝即位，出穉為西河屬國都尉，遷廣平相。</p>
   </div>
   <pb n="4204"/>
   <div>
      <p>王莽少與穉兄弟同列友善，兄事斿而弟畜穉。
      <note>[一]師古曰：「事斿如兄，遇穉如弟。」</note>
斿之卒也，修緦麻，賻賵甚厚。
      <note>[二]師古曰：「送終者布帛曰賻，車馬曰賵。賻音附。賵音芳鳳反。」</note>
平帝卽位，太后臨朝，莽秉政，方欲文致太平，
      <note>[三]師古曰：「言欲以文教致太平。」</note>
使使者分行風俗，采頌聲，
      <note>[四]師古曰：「行音下更反。」</note>
而穉無所上。
      <note>[五]師古曰：「不稱符瑞及歌頌。」</note>
琅邪太守公孫閎言災害於公府，大司空甄豐遣屬馳至兩郡諷吏民，
      <note>[六]師古曰：「遣言祥應而隱除災害。」</note>
而劾閎空造不祥，穉絕嘉應，嫉害聖政，皆不道。太后曰：「不宣德美，宜與言災害者異罰。且後宮賢家，我所哀也。」
      <note>[七]師古曰：「班偼伃有賢德，故哀閔其家。」</note>
閎獨下獄誅。穉懼，上書陳恩謝罪，願歸相印，入補延陵園郎，太后許焉。食故祿終身。由是班氏不顯莽朝，亦不罹咎。
      <note>[八]師古曰：「罹。遭也。」</note>
      </p>
   </div>
   <div>
      <p>初，成帝性寬，進入直言，是以王音、翟方進等繩法舉過，
      <note>[一]師古曰：「論天子之過失。」</note>
而劉向、杜鄴、王章、朱雲
</p>
   </div>
   <pb n="4205"/>
   <div>
      <p>
之徒肆意犯上，
      <note>[二]師古曰：「肆，極也。」</note>
故自帝師安昌侯，諸舅大將軍兄弟及公卿大夫、後宮外屬史許之家有貴寵者，莫不被文傷詆。
      <note>[三]師古曰：「詆，毀也，音丁禮反。」</note>
唯谷永嘗言「建始、河平之際，許、班之貴，傾動前朝，熏灼四方，賞賜無量，空虛內臧，女寵至極，不可尚矣；今之後起，天所不饗，什倍於前。」永指以駮譏趙、李，亦無間云。
      <note>[四]師古曰：「雖谷永嘗有此言，而意專在趙、李耳。自餘劉向之徒，又皆不論班氏也。間，非也，音居莧反。」</note>
      </p>
   </div>
   <div>
      <p>穉生彪。彪字叔皮，幼與從兄嗣共遊學，家有賜書，內足於財，好古之士自遠方至，父黨揚子雲以下莫不造門。
      <note>[一]師古曰：「造，至也，音千到反。」</note>
      </p>
   </div>
   <div>
      <p>嗣雖修儒學，然貴老嚴之術。
      <note>[一]師古曰：「老，老子也。嚴，莊周也。」</note>
桓生欲借其書，
      <note>[二]師古曰：「桓譚。」</note>
嗣報曰：「若夫嚴子者，絕聖棄智，修生保真，清虛澹泊，歸之自然，
      <note>[三]師古曰：「澹泊，安靜也。澹音徒濫反。泊音步各反，又音魄。」</note>
獨師友造化，而不為世俗所役者也。漁釣於一壑，則萬物不奸其志；
      <note>[四]師古曰：「奸，犯也，音干。」</note>
栖遲於一丘，則天下不易其樂。不絓聖人之罔，
      <note>[五]師古曰：「絓讀與挂同。聖人謂周、孔也。」</note>
不齅驕君之餌，
      <note>[六]應劭曰：「齅音六畜之畜。」師古曰：「齅，古嗅字也。餌謂爵祿。君所以制使其臣，亦猶釣魚之設餌也。」</note>
蕩然肆志，談者不得而名焉，
      <note>[七]師古曰：「肆，放也。」</note>
故可貴也。今吾子已貫仁誼之羈絆，繫名聲之韁鎖，
      <note>[八]師古曰：「韁，如馬韁也，音薑。」</note>伏周、
</p>
   </div>
   <pb n="4206"/>
   <div>
      <p>
孔之軌躅，
      <note>[九]鄭氏曰：「躅，迹也。三輔謂牛蹄處為躅。」師古曰：「躅音丈欲反。」</note>
馳顏、閔之極摯，
      <note>[一０]劉德曰：「摯，至也，人行之所極至。」</note>
既繫攣於世教矣，何用大道為自眩曜？
      <note>[一一]師古曰：「言用老子、莊周之道何為？但欲以名自炫曜耳。眩音州縣之縣。」</note>
昔有學步於邯鄲者。曾未得其髣髴，又復失其故步，遂匍匐而歸耳！
      <note>[一二]師古曰：「匍音扶。匐音蒲北反。」</note>
恐似此類，故不進。」
      <note>[一三]師古曰：「言不與其書。」</note>
嗣之行己持論如此。</p>
   </div>
   <pb n="4207"/>
   <div>
      <p>叔皮唯聖人之道然後盡心焉。
      <note>[一]張晏曰：「固不欲言父諱，舉其字耳。」</note>
年二十，遭王莽敗，世祖即位於冀州。時隗囂據壟擁衆，招輯英俊，
      <note>[二]師古曰：「輯與集同。」</note>
而公孫述稱帝於蜀漢，天下雲擾，
      <note>[三]師古曰：「言盜賊擾亂如雲而起。」</note>
大者連州郡，小者據縣邑。囂問彪曰：「往者周亡，戰國並爭，天下分裂，數世然後乃定，其抑者從橫之事復起於今乎？
      <note>[四]師古曰：「抑，語辭。」</note>
將承運迭興在於一人也？
      <note>[五]師古曰：「迭，互也，音大結反。」</note>
願先生論之。」對曰：「周之廢興與漢異。昔周立爵五等，諸侯從政，
      <note>[六]師古曰：「言諸侯之國各別為政。」</note>
本根既微，枝葉強大，
      <note>[七]師古曰：「本根謂王室也。枝葉謂諸侯。」</note>
故其末流有從橫之事，其勢然也。漢家承秦之制，並立郡縣，主有專己之威，臣無百年之柄，至於成帝，假借外家，
      <note>[八]師古曰：「假音工暇反。借音子夜反。」</note>
哀、平短祚，國嗣三絕，危自上起，傷不及下。故王氏之貴，傾擅朝廷，能竊號位，而不根於民。
      <note>[九]師古曰：「言無據援。」</note>
是以即真之後，天下莫不引領而歎，十餘年間，外內騷擾，遠近俱發，假號雲合，咸稱劉氏，不謀而同辭。方今雄桀帶州城者，皆無七國世業之資。詩云：『皇矣上帝，臨下有赫，鑒觀四方，求民之莫。』
      <note>[一０]師古曰：「大雅皇矣之詩也。皇，大也。上帝，天也。莫，定也。言大矣天之視下，赫然甚明，監察衆國，求人所定而授之。」</note>
今民皆謳吟思漢，鄉仰劉氏，已可知矣。」
      <note>[一一]師古曰：「鄉讀曰嚮。」</note>
囂曰：「先生言周、漢之勢，可也，至於但見愚民習識劉氏姓號之故，而謂漢家復興，疏矣！昔秦失其鹿，劉季逐而掎之，
      <note>[一二]師古曰：「掎，偏持其足也。音居蟻反。」</note>
時民復知漢虖！」既感囂言，又愍狂狡之不息，乃著王命論以救時難。其辭曰：</p>
   </div>
   <pb n="4208"/>
   <div>
      <p>昔在帝堯之禪曰：「咨爾舜，天之曆數在爾躬。」舜亦以命禹。
      <note>[一]師古曰：「事見論語。」</note>
臮于稷，咸佐唐虞，
      <note>[二]師古曰：「讀與咼同，字本作偰。」</note>
光濟四海，奕世載德，
      <note>[三]師古曰：「載，乘也。言相因不絕。」</note>
至于湯武，而有天下。雖其遭遇異時，禪代不同，至于應天順民，其揆一也。
      <note>[四]師古曰：「言堯舜以文德相禪，湯武以征伐代興，各上應天命，下順人心。」</note>
是故劉氏承堯之祚，氏族之世，著乎春秋。
      <note>[五]師古曰：「謂士會歸晉，其處者為劉氏。」</note>
唐據火德，而漢紹之，始起沛澤，則神母夜號，以章赤帝之符。由是言之，帝王之祚，必有明聖顯懿之德，豐功厚利積絫之業，
      <note>[六]師古曰：「絫，古累宇。」</note>
然後精誠通於神明，流澤加於生民，故能為鬼神所福饗，天下所歸往，未見運世無本，功德不紀，
      <note>[七]師古曰：「不紀，不為人所記。」</note>
而得屈起在此位者也。
      <note>[八]師古曰：「屈起，特起也。屈音其勿反。」</note>世俗見高祖興於布
</p>
   </div>
   <pb n="4209"/>
   <div>
      <p>
衣，不達其故，以為適遭暴亂，得奮其劍，游說之士至比天下於逐鹿，幸捷而得之，不知神器有命，不可以智力求也。
      <note>[九]劉德曰：「神器，璽也。」李奇曰：「帝王賞罰之柄也。」師古曰：「李說是也。」</note>
悲夫！此世所以多亂臣賊子者也。若然者，豈徒闇於天道哉？又不覩之於人事矣！</p>
   </div>
   <div>
      <p>夫餓饉流隸，飢寒道路，
      <note>[一]師古曰：「隸，賤隸。」</note>
思有裋褐之褻，儋石之畜，
      <note>[二]師古曰：「褻謂親身之衣也，音先列反。一說云衣破壞之餘曰褻。儋石，解在蒯通傳，音丁濫反。畜讀曰蓄。」</note>
所願不過一金，然終於轉死溝壑。何則？貧窮亦有命也。況虖天子之貴，四海之富，神明之祚，可得而妄處哉？故雖遭罹會，竊其權柄，
      <note>[三]師古曰：「罹亦遭也。音離。」</note>
勇如信、布，彊如梁、籍，成如王莽，然卒潤鑊伏質，亨醢分裂，
      <note>[四]師古曰：「質，鍖也，伏於鍖上而斬之也。鍖音竹林反。」</note>
又況幺麻骨，尚不及數子，
      <note>[五]鄭氏曰：「麻骨音麼，小也。」晉灼曰：「此骨偏麻骨之麻骨也。」師古曰：「鄭音是也。幺、麻骨，皆微小之稱也。幺音一堯反。麼音莫可反。骨偏麻骨自音麻，與此義不相合。晉說失之。」</note>
而欲闇奸天位者虖！
      <note>[六]師古曰：「奸音干。」</note>是故駑蹇之乘不騁
</p>
   </div>
   <pb n="4210"/>
   <div>
      <p>
千里之塗，燕雀之疇不奮六翮之用，楶梲之材不荷棟梁之任，
      <note>[七]師古曰：「楶即薄櫨，所謂枅也。梲，梁上短柱也。楶音節，字亦或作節。梲音之說反。」</note>
斗筲之子不秉帝王之重。
      <note>[八]師古曰：「斗筲，言小器也，解在公孫劉田傳。筲音山交反。」</note>
易曰「鼎折足，覆公餗」，
      <note>[九]師古曰：「鼎卦九四爻辭也。餗，食也，音速。」</note>
不勝其任也。</p>
   </div>
   <div>
      <p>當秦之末，豪桀共推陳嬰而王之，嬰母止之曰：「自吾為子家婦，而世貧賤，
      <note>[一]師古曰：「而，汝也。」</note>
卒富貴不祥，不如以兵屬人，
      <note>[二]師古曰：「屬，委也，音之欲反。」</note>
事成少受其利，不成禍有所歸。」嬰從其言，而陳氏以寧。王陵之母亦見項氏之必亡，而劉氏之將興也。是時陵為漢將，而母獲於楚，有漢使來，陵母見之，謂曰：「願告吾子，漢王長者，必得天下，子謹事之，無有二心。」遂對
</p>
   </div>
   <pb n="4211"/>
   <div>
      <p>
漢使伏劍而死，以固勉陵。其後果定於漢，陵為宰相封侯。夫以匹婦之明，
      <note>[三]師古曰：「凡言匹夫匹婦，謂凡庶之人，一夫一婦當相配匹。」</note>
猶能推事理之致，探禍福之機，而全宗祀於無窮，垂策書於春秋，
      <note>[四]師古曰：「春秋，史書記事之總稱。」</note>
而況大丈夫之事虖！是故窮達有命，吉凶由人，嬰母知廢，陵母知興，審此四者，帝王之分決矣。
      <note>[五]師古曰：「分音扶問反。」</note>
      </p>
   </div>
   <div>
      <p>蓋在高祖，其興也有五：
      <note>[一]師古曰：「王命論敍高祖之德，及班氏漢書敍目所稱引，事皆具見本書，不須更解，以穢篇籍。其有辭句隱互，尋覽難知者，則具釋焉。浮汎之說蓋無取也。」</note>
一曰帝堯之苗裔，二曰體貌多奇異，三曰神武有徵應，四曰寬明而仁恕，五曰知人善任使。加之以信誠好謀，達於聽受，見善如不及，用人如由己，從諫如順流，趣時如嚮赴；
      <note>[二]師古曰：「嚮讀曰響。如響之赴聲也。」</note>
當食吐哺，納子房之策；拔足揮洗，揖酈生之說；寤戍卒之言，斷懷土之情；
      <note>[三]師古曰：「洛陽近沛，高祖來都關中，故云斷懷土之情也。斷音丁喚反。」</note>
高四皓之名，割肌膚之愛；
      <note>[四]晉灼曰：「不立戚夫人子。」</note>
舉韓信於行陳，收陳平於亡命，英雄陳力，羣策畢舉：此高祖之大略，所以成帝業也。若乃靈瑞符應，又可略聞矣。初劉媼任高祖而夢與神遇，
      <note>[五]師古曰：「任謂懷任也。」</note>
震電晦冥，有龍蛇之怪。及其長而多靈，有異於衆，是以王、武感物而折券，呂公覩形而進女；秦皇東游以厭其氣，呂后望雲而知
</p>
   </div>
   <pb n="4212"/>
   <div>
      <p>
所處；
      <note>[六]師古曰：「厭音一葉反。」</note>
始受命則白蛇分，西入關則五星聚。故淮陰、留侯謂之天授，非人力也。</p>
   </div>
   <div>
      <p>歷古今之得失，驗行事之成敗，稽帝王之世運，考五者之所謂，取舍不厭斯位，符瑞不同斯度，
      <note>[一]劉德曰：「厭，當也。」師古曰：「音一涉反。」</note>
而苟昧於權利，越次妄據，
      <note>[二]師古曰：「昧，貪也。」</note>
外不量力，內不知命，則必喪保家之主，失天年之壽，遇折足之凶，伏鈇鉞之誅。
      <note>[三]師古曰：「鈇音方于反。」</note>
英雄誠知覺寤，畏若禍戒，
      <note>[四]師古曰：「若，順也。」</note>
超然遠覽，淵然深識，收陵、嬰之明分，絕信、布之覬覦，
      <note>[五]師古曰：「分音扶問反。覬音冀。覦音踰。」</note>
距逐鹿之瞽說，審神器之有授，毋貪不可幾，為二母之所咲，
      <note>[六]師古曰：「不可幾，謂不可庶幾而望也。一說，幾讀曰冀。」</note>
則福祚流于子孫，天祿其永終矣。</p>
   </div>
   <pb n="4213"/>
   <div>
      <p>知隗囂終不寤，乃避墬於河西。
      <note>[一]師古曰：「墬，古地字。」</note>
河西大將軍竇融嘉其美德，訪問焉。
      <note>[二]師古曰：「每事皆與謀。」</note>
舉茂材，為徐令，以病去官。後數應三公之召。仕不為祿，所如不合；
      <note>[三]師古曰：「如，往也。不苟得祿，故所往之處，不合其意。」</note>
學不為人，博而不俗；言不為華，述而不作。</p>
   </div>
   <div>
      <p>有子曰固，弱冠而孤，
      <note>[一]師古曰：「謂年二十也。」</note>
作幽通之賦，以致命遂志。
      <note>[二]劉德曰：「致，極也。陳吉凶性命，遂明己之意。」</note>
其辭曰：</p>
   </div>
   <div>
      <p>系高頊之玄冑兮，氏中葉之炳靈，
      <note>[一]應劭曰：「系，連也。冑，緒也。言己高陽顓頊之連緒也。顓頊北方水位，故稱玄。中葉，謂令尹子文也。虎乳，故曰炳靈。」</note>
繇凱風而蟬蛻兮，雄朔野以颺聲。
      <note>[二]應劭曰：「凱風，南風也。朔，北方也。言先祖自楚遷北，若蟬之蛻也。」師古曰：「繇讀與由同。由，從也。蛻音稅。颺讀與揚同。」</note>
皇十紀而鴻漸兮，有羽儀於上京。
      <note>[三]應劭曰：「十紀，漢十世也。」張晏曰：「易曰『鴻漸于陸，其羽可以為儀』。成帝時，班況女為偼伃，父子並在京師為朝臣也。」晉灼曰：「皇，漢皇也。」</note>
巨滔天而泯夏兮，考遘愍以行謠，
      <note>[四]應劭曰：「巨，王莽字巨君也。」張晏曰：「彪遇王莽之敗，憂思歌謠也。」師古曰：「滔，漫也，言不畏天也。泯，滅也。夏，諸夏也。考，班固自言其父也。遘，遇也。愍，憂也。徒歌曰謠。」</note>
終保己而貽則兮，里上仁之所廬。
      <note>[五]師古曰：「言其父遭時濁亂，以道自安，終遺盛法而處仁者所居也。論語稱孔子曰：『里仁為美，擇不處仁，焉得智？』故引以為辭。」</note>
懿前烈之純淑兮，窮與達其必濟，
      <note>[六]師古曰：「固自言美前人之餘業，窮則獨善，達能兼濟也。濟合韻音子齊反。」</note>
咨孤矇之眇眇兮，將圮絕而罔階，
      <note>[七]師古曰：「眇眇，微細也。圮，毀也。固自言孤弱，懼將毀絕先人之跡，無階路以自成。」</note>
豈余身之足殉兮？愇世業之可懷。
      <note>[八]師古曰：「殉，營也。愇字與韙同。韙，是也。懷，思也。愇音于匪反。」</note>
      </p>
   </div>
   <pb n="4214"/>
   <div>
      <p>靖潛處以永思兮，經日月而彌遠，匪黨人之敢拾兮，庶斯言之不玷。
      <note>[一]（師古）〔蘇林〕曰：
            
         
         （師古）〔蘇林〕曰：　景祐、殿本都作「蘇林」，此誤。
「拾音負拾之拾。」應劭曰：「拾，更也。自謙不敢與鄉人更進也。」師古曰：「靖，古靜字也。拾音其業反。玷，缺也。更音工衡反。」</note>
魂煢煢與神交兮，精誠發於宵寐，夢登山而迥眺兮，覿幽人之髣髴，
      <note>[二]張晏曰：「幽人，神人也。」師古曰：「覿，見也，音迪。」</note>
監葛藟而授余兮，眷峻谷曰勿隧。
      <note>[三]師古曰：「監，執取也。言入峻谷者當攀葛藟，可以免於顛墜，猶處時俗者當據道義，然後得用自立。故設此喻，託以夢也。葛藟，蔓也。一說，藟，葛屬也。葛之與藟，皆有蔓焉。監音攬。其字從手。藟音力水反。」</note>
昒昕寤而仰思兮，心蒙蒙猶未察，
      <note>[四]孟康曰：「昒昕，早旦也。覺寤思念，未知其吉凶也。」師古曰：「昒音忽。昕音欣。」</note>
黃神邈而靡質兮，儀遺讖以臆對。
      <note>[五]應劭曰：
            
         
         應劭曰：　王先謙說兩「應劭」有一誤。
「黃帝善占夢，久遠無從得問，準其讖書，以意求其象也。賈誼曰『讖言其度』。」應劭曰：「臆，胸臆也。」師古曰：「對，合韻音丁忽反。」</note>
      </p>
   </div>
   <pb n="4215"/>
   <div>
      <p>
曰乘高而吅于神兮，道遐通而不迷，
      <note>[六]師古曰：「登山見神，故曰乘高也。吅于，遇也，音五故反，又音五各反。」</note>
葛緜緜於樛木兮，詠南風以為綏，
      <note>[七]應劭曰：「周南國風其詩曰：『南有樛木，葛藟纍之，樂只君子，福履綏之。』師古曰：「樛木，下垂之木也。綏，安也。樛音居虬反。纍音力追反。」</note>
蓋惴惴之臨深兮，乃二雅之所祗。
      <note>[八]師古曰：「詩小雅小宛之篇曰：『惴惴小心，如臨于谷。』惴惴，恐懼之貌也。小旻篇曰：『戰戰兢兢，如臨深淵，如履薄冰。』言恐墜陷也。故云二雅之所祗。惴音之瑞反。」</note>
既誶爾以吉象兮，又申之以烱戒：
      <note>[九]師古曰：「誶，告也。烱，明也。誶音碎。烱音公迥反。」</note>
盍孟晉以迨羣兮？辰焂忽其不再。
      <note>[一０]服虔曰：「盍，何不也。孟，勉也。晉，進也。迨，及也。何不早進仕以及輩也？」師古曰：「辰，時也。焂忽，疾也。言時疾過，不再來也。焂音式六反。」</note>
      </p>
   </div>
   <pb n="4216"/>
   <div>
      <p>承靈訓其虛徐兮，竚盤桓而且俟，
      <note>[一]孟康曰：「虛徐，懷疑也。」張晏曰：「佇，久也。俟，待也。」</note>
惟天墬之無窮兮，鱻生民之脢在。
      <note>[二]晉灼曰：「鱻，古鮮字也。」應劭曰：「脢，無幾也。」師古曰：「墬，古地字也。鱻，少也。言天地長久而人壽短促也。鱻音先踐反。」</note>
紛屯亶與蹇連兮，何艱多而智寡！
      <note>[三]孟康曰：「世艱難多，智者少，故遇禍也。」師古曰：「易屯卦六二爻辭曰『屯如亶如』，蹇卦六四爻辭曰『往蹇來連』，皆謂險難之時也。亶音竹延反。連音力善反。」</note>
上聖寤而後拔兮，豈羣黎之所御！
      <note>[四]師古曰：「黎，衆也。言上聖之人猶遇紛難，覩機能寤，然後自拔。文王羑里，孔子於匡是也。至於衆庶，豈能豫禦之哉？」</note>
昔衞叔之御昆兮，昆為寇而喪予。
      <note>[五]孟康曰：「御，迎也。昆，兄也。衞叔武迎兄成公，成公令前驅，射殺之。」師古曰：「御音五駕反。衞叔，解在五行志。」</note>
管彎弧欲斃讎兮，讎作后而成己。
      <note>[六]師古曰：「謂管仲射桓公中帶鉤，桓公反國，以為相也。」</note>
變化故而相詭兮，孰云豫其終始！
      <note>[七]師古曰：「詭，違也。」</note>
雍造怨而先賞兮，丁繇惠而被戮；
      <note>[八]師古曰：「雍，雍齒也。丁，丁公也。繇讀與由同。」</note>
取弔于逌吉兮，王膺慶於所慼。
      <note>[九]應劭曰：「，孝景姬也，有子而以妬見廢。王，宣帝王偼伃也，以無子為憂，而以謹敕得母元帝也。」師古曰：「逌，古攸字也。攸亦所也。」</note>
畔回宂其若茲兮，北叟頗識其倚伏。
      <note>[一０]師古曰：「畔，亂貌也。回宂，轉旋之意也。叟，老人稱也。淮南子曰：『北塞上之人，其馬無故亡入胡中，人皆弔之。其父曰：「此何詎不為福？」居數月，其馬將胡駿馬而歸，人皆賀之。對曰：「此何詎不為禍？」家富馬良，其子好騎，墯而折髀，人皆弔之。對曰：「此何詎不為福？」居一年，胡夷大入，丁壯者皆控弦而戰，塞上之人死者十九，此獨以跛之故，父子相保。』老子德經曰：『禍兮福所倚，福兮禍所伏。』故頗識其倚伏。倚音於綺反。」</note>
單治裏而外凋兮，張修襮而內逼，
      <note>[一一]應劭曰：「單，單豹也，靜居其所，以理五內，處深山，為虎所食。張，張毅也，外修恭敬，斯徒馬圉皆與亢禮，不勝其勞，內熱而死。」師古曰：「襮，表也。單音善。襮音布谷反。」</note>
欥中龢為庶幾兮，顏與冉又不得。
      <note>[一二]師古曰：「欥，古聿字也。龢，古和字也。聿，曰也。曰中和之道可以庶幾免於禍難，而顏回早死，冉耕惡疾，為善之人又不得其報也。」</note>
溺招路以從己兮，謂孔氏猶未可，安慆慆而不萉兮，卒隕身虖世咼旡。
      <note>[一三]鄧展曰：「慆慆，亂貌也。萉，避也。」師古曰：「溺，桀溺也。路，子路也。論語稱『長沮、桀溺耦而耕，孔子過之，使子路問津焉。桀溺曰：「子，孔丘之徒歟？」對曰：「然。」曰：「慆慆者，天下皆是也。而誰以易之？且而與其從避人之士，豈若從避世之士哉？』言天下皆亂，汝將用誰變易之乎？避人之士謂孔子，避世之士溺自謂也。而子路安之，卒不能避，乃遇蒯瞶之亂，身死敵也。慆音土高反。萉音扶味反，字本作腓，其音同。」</note>
游聖門而靡救兮，顧覆醢其何補？
      <note>[一四]師古曰：「禮記曰：『孔子哭子路於中庭。既哭，進使者而問故。使者曰：「醢之矣。」遂命覆醢。』賦言子路游於聖人之門，而孔子不能救之以免於難，雖為覆醢，無所補益。」</note>
固行行其必凶兮，免盜亂為賴道；
      <note>[一五]師古曰：「論語稱『閔子侍側，誾誾如也；子路，行行如也。子樂，曰：「若由也，不得其死然。」』又稱『子路曰：「君子尚勇乎？」曰：「君子義以為上。君子有勇而無義為亂，小人有勇而無義為盜。」』賦言子路稟行行之性，其凶必也，所以免為於亂盜者，賴聞道於孔子也。行行，剛強之貌。行音胡浪反。」</note>
形氣發于根柢兮，柯葉彙而靈茂。
      <note>[一六]師古曰：「柢，本也。彙，盛也。靈，善也。言草木本根氣強，則枝葉盛而善美；人之先祖有大功德，則胤緒亦蕃昌也。柢音丁計反。茂合韻音莫口反。」</note>
恐网蜽之責景兮，慶未得其云已。
      <note>[一七]師古曰：「慶，發語辭，讀與羌同。已，止也。莊子云：『网兩問景曰：「曩子行，今子止，曩子坐，今子起，何其無持操歟？」景曰：「吾有待而然。吾所待，又有待而然。」』賦言景之行止皆隨於形，草木枝葉各稟根柢，人之餘慶資以積善，亦猶此也。」</note>
      </p>
   </div>
   <pb n="4218"/>
   <div>
      <p>黎淳耀于高辛兮，羋彊大於南汜；
      <note>[一]應劭曰：「黎，楚之先也。（醇）〔淳〕，美也。高辛，帝嚳之號。羋，楚姓。汜，（崖）〔涯〕也。」
            
         
         （醇）〔淳〕，美也。汜，（崖）〔涯〕也。　殿本作「淳」「涯」。王先謙說殿本是。
師古曰：「言黎在高辛之時為火正，有美光耀，故其後嗣霸有楚國於南方也。汜，江水之別也，音祀。召南之詩曰『江有汜』。羋音弭。」</note>
嬴取威於百儀兮，姜本支虖三止：
      <note>[二]應劭曰：「嬴，秦姓也，伯益之後也。伯益為虞，有儀鳥獸百物之功，秦所由取威於六國也。姜，齊姓也。止，禮也。齊，伯夷之後。伯夷為秩宗，典天地人鬼之禮也。」</note>
既仁得其信然兮，卬天路而同軌。
      <note>[三]劉德曰：「人道既然，仰視天道，又同法也。」師古曰：「仁得，謂求仁而得仁。卬讀曰仰。」</note>
東厶厶虐而殲仁兮，王合位虖三五；
      <note>[四]應劭曰：「東厶厶，紂也。殲，盡也。王，武王也。欲合五位三所，即國語歲日月星辰之所在也。」師古曰：「厶厶，古鄰字也。仁即三仁也。國語稱泠州鳩對景王曰：『昔武王伐殷，歲在鶉火，月在天駟，日在析木之津，辰在斗杓，星在天黿。星與日辰之位皆在北維，顓頊之所建也，我姬氏出自天黿。又析木者，有建星及牽牛焉，則我皇妣大姜之姓。伯陵之後，逢公之所憑神也。歲之所在，則我有周之分野也。月之所在，辰為農祥也，我太祖后稷之所經緯也。王欲合是五位三所而用之。』五位，謂歲日月辰星也。三所，謂逢公所憑神，周分野所在，后稷所經緯也。」</note>戎女烈而喪孝
</p>
   </div>
   <pb n="4219"/>
   <div>
      <p>
兮，伯徂歸於龍虎：
      <note>[五]孟康曰：「伯，晉文公也。歲在卯出，歷十九年，過一周，歲在酉入；卯為龍，酉為虎也。」師古曰：「戎女，驪戎之女，謂驪姬也。烈，酷也。孝謂太子申生也。伯讀曰霸，言文公霸諸侯也。徂，往也。言以龍往出，以（獸）〔虎〕歸入也。」
            
         
         以（獸）〔虎〕歸入也。　殿本作「虎」。
      </note>
發還師以成性兮，重醉行而自耦。
      <note>[六]師古曰：「發，武王名也。性，命也。武王初觀兵於孟津，八百諸侯不期而會，皆曰紂可伐矣。武王曰：『爾未知天性。』還師二年，紂殺比干，囚箕子，武王乃伐克之，於是成天命也。重謂重耳，晉文公名也。耦，合也。文公初出
奔至齊，齊桓公妻之，有馬二十乘。文公欲安之，齊姜乃與子犯謀，醉而遣之。後遂反國，與時會也。」</note>
震鱗漦于夏庭兮，帀三正而滅（周）〔姬〕；
      <note>帀三正而滅（周）〔姬〕；　文選作「姬」，與下「災」字協韻。此蓋涉注文而誤。</note>
      
         <note>[七]應劭曰：「易震為龍，鱗蟲之長也。漦，沬也。」師古曰：「謂襃姒也，解在五行志。三正，歷夏、殷、周也。漦音丑之反。正音之盈反。」</note>
巽羽化于宣宮兮，彌五辟而成災。
      <note>[八]應劭曰：「易巽為雞，羽蟲也。宣帝時，未央宮路軨廐中雌雞化為雄，元后統政之祥也。至平帝，歷五世而王莽篡位。」</note>
      </p>
   </div>
   <pb n="4220"/>
   <div>
      <p>道悠長而世短兮，敻冥默而不周，
      <note>[一]劉德曰：「敻，遠也。周，至也。冥默，玄深不可通至也。」</note>
胥仍物而鬼諏兮，乃窮宙而達幽。
      <note>[二]應劭曰：「胥，須也。仍，因也。諏，謀也。易曰：『人謀鬼謀，百姓與能。』往古來今曰宙。聖人須因卜筮，然後謀鬼神，極古今，通幽微也。」</note>
媯巢姜於孺筮兮，旦算祀于挈龜。
      <note>[三]應劭曰：「媯，陳姓也。巢，居也。姜，齊姓也。孺，少也。陳完少時，其父厲公使周史卜，得居有齊國之卦也。」李奇曰：「算，數也。祀，年也。周公卜居洛，得世三十，年七百也。」師古曰：「挈，刻也。詩大雅緜緜之篇曰『爰
挈我龜』，言刻開之，灼而卜之。挈音口計反。」</note>
宣、曹興敗於下夢兮，魯、衞名諡於銘謠。
      <note>[四]應劭曰：「周宣王牧人夢衆魚與旟旐之祥，而中興。曹伯陽國人夢衆君子立于社宮，謀亡曹，而曹亡也。」孟康曰：「魯文成之世，童謠言『稠父喪勞，宋父以驕』。後昭公名稠，遂死於野井。定公名宋，即位而驕。衞靈公掘地得石椁，其銘曰『靈公』，遂以為諡。」</note>
妣聆呱而刻石兮，許相理而鞠條。
      <note>[五]應劭曰：「妣，叔向之母也。石，叔向之子也。聽其嗁聲刻，知其後必滅羊舌氏。許負相周亞夫，從理入口，當餓死。鞠，窮也。條，亞夫所封也。」師古曰：「鞠，告也。」</note>
道混成而自然兮，術同原而分流。
      <note>[六]師古曰：「大道混壹，歸於自然，人之所趨雖有流別，本則同耳。」</note>
神先心以定命兮，命隨行以消息。
      <note>[七]師古曰：「言神明之道，雖在人心之前已定命矣，然亦隨其所行，以致禍福。」</note>
斡流遷其不濟兮，故遭罹而贏縮。
      <note>[八]師古曰：「斡，轉也。言人之生，各有遭遇，不能必濟，免於困厄，各隨其所逢以致贏虧也。」</note>
三欒同於一體兮，雖移盈然不忒。
      <note>[九]孟康曰：「晉大夫欒書，書子黶，黶子盈。書賢而覆黶，黶惡而害盈也。」師古曰：「欒書，欒武子也。黶，欒桓子也。盈，欒懷子也。春秋左氏傳稱秦伯問於士鞅曰：『晉大夫其誰先亡？』對曰：『其欒氏乎！欒黶汰虐以甚，猶可以免。其在盈乎！武子之德在人，如周人之思邵公，愛其甘棠，況其子乎？欒黶死，盈之善未能及人。武子所施沒矣，黶之惡實彰，將於是乎在。』其後至襄公二十一年，終為范宣子所逐，而出奔楚，自楚適齊。二十三年，自齊入于晉，晉人遂滅欒氏也。」</note>
洞參差其紛錯兮，斯衆兆之所惑。
      <note>[一０]師古曰：「衆兆，兆庶也。」</note>
周、賈盪而貢憤兮，齊死生與咼旡福，
      <note>[一一]孟康曰：「莊周、賈誼也。貢，惑也。憤，亂也。放盪惑亂死生禍福之正也。」</note>
抗爽言以矯情兮，信畏犧而忌服。
      <note>[一二]孟康曰：「莊周不欲為犧牛，賈誼惡忌服鳥也。」師古曰：「抗，舉也。爽，差也。謂二人雖舉言齊死生，壹禍福，而
心實不然，是差謬也。」</note>
      </p>
   </div>
   <pb n="4222"/>
   <div>
      <p>所貴聖人之至論兮，順天性而斷誼。
      <note>[一]師古曰：「斷誼，謂以誼斷之。斷音丁喚反。」</note>
物有欲而不居兮，亦有惡而不避，
      <note>[二]師古曰：「言富貴人之所欲，不以其道則君子不居；死亡人之所惡，處得其節則君子不避也。」</note>
守孔約而不貳兮，乃輶德而無累。
      <note>[三]師古曰：「孔，甚也。輶，輕也。言守其甚約，執心不貳，舉德至輕，無所累惑，斯為可矣。詩大雅烝人之篇曰：『德輶如毛，人鮮克舉之。』輶音弋九反，又音猶。」</note>
三仁殊而一致兮，夷、惠舛而齊聲。
      <note>[四]師古曰：「三仁，紂賢臣也。論語稱『微子去之，箕子為之奴，比干諫而死』。孔子曰：『殷有三仁焉。』夷，伯夷也。惠，柳下惠也。論語又稱『逸人伯夷、叔齊、虞仲、夷逸、朱張、柳下惠、少連』。賦言微子、箕子、比干所行各異，而並稱仁。伯夷不義武王伐殷，至于不食周粟而死。柳下惠三黜不去，戀父母之邦。志執乖舛，俱有令名。」</note>
木偃息以蕃魏兮，申重繭以存荊。
      <note>[五]師古曰：「木，段干木也。客居魏，魏文侯敬而禮之，過其閭未嘗不軾也。秦欲伐魏，或諫曰：『魏君賢者是禮，國人稱（人）〔仁〕，
            
         
         國人稱（人）〔仁〕，　景祐、殿、局本都作「仁」，此誤。
未可圖也。』秦遂止兵。申謂申包胥。荊即楚也。繭，足下傷起如繭也。楚昭王時，吳師入郢，昭王出奔。申包胥如秦乞師，踰越險阻，曾繭重胝，立於秦庭，號哭七日。秦哀公出師救楚，而敗吳師。昭王反國，將賞包胥。包胥辭曰：『吾所以重繭為君耳，非為身也。』逃不受賞。」</note>
紀焚躬以衞上兮，晧頤志而弗營。
      <note>[六]師古曰：「紀，紀信也，脫漢王於難而為項羽所燒。晧，四晧也，處商洛深山，高祖求之不得，自養其志，無所營屈。」</note>
侯屮木之區別兮，苟能實而必榮。要沒世而不朽兮，乃先民之所程。
      <note>[七]應劭曰：「侯，維也。」張晏曰：「苟能有仁義之道，必有榮名也。」師古曰：「侯，發語辭也。爾雅曰：『伊、惟，侯也。』程，正也。言人之操行，所尚不同，立德立言，期于不朽，亦猶蘭蕙松栝，各有本性，馨烈材幹，並擅貞芳。此乃古昔賢人以為正道也。論語稱子夏曰『君子之道，譬諸草木，區以別矣』，故賦引之。」</note>
      </p>
   </div>
   <pb n="4223"/>
   <div>
      <p>觀天罔之紘覆兮，實棐諶而相順，
      <note>[一]應劭曰：「棐，輔也。諶，誠也。相，助也。」師古曰：「尚書大誥曰：『天棐諶辭。』詩大雅蕩之篇曰：『天生烝人，其命匪諶。』易上繫辭曰：『天之所助者，順也。』賦言天道惟誠是輔，唯順是助，故引以為辭也。棐讀與匪同。諶音上林反。」</note>
謨先聖之大繇兮，亦厶厶惪而助信。
      <note>[二]劉德曰：「厶厶，近也。」師古曰：「謨，謀也。繇，道也。厶厶，古鄰字。詩小雅巧言之篇曰：『秩秩大繇，聖人謨之。』論語稱孔子曰：『德不孤，必有鄰。』易上繫辭曰：『人之所助者信也。』賦言若能謀聖人之大道，有德者必為同志所依，履信者必獲他人之助。謨音摹，又音莫。」</note>
虞韶美而儀鳳兮，孔忘味於千載。
      <note>[三]師古曰：「韶，舜樂名也。虞書舜典曰：『簫韶九成，鳳皇來儀。』論語云。『孔子在齊聞韶，三月不知肉味。』賦言孔
子去舜千歲也。」</note>
素文信而底麟兮，漢賓祚于異代。
      <note>[四]應劭曰：「底，致也。孔子作春秋素王之文，有視明禮修之信，而致麟。漢封其後為襃成，又紹嘉公係殷後，為二代之客。」</note>
精通靈而感物兮，神動氣而入微。養游睇而猨號兮，李虎發而石開。
      <note>[五]師古曰：「養，養由基也，楚之善射者。游睇，流眄也。楚王使由基射猿，操弓而眄之，猿抱木而號，知其必見中也。李，李廣也，夜遇石，以為猛獸而射之，中石沒羽也。」</note>
非精誠其焉通兮，苟無實其孰信！
      <note>[六]師古曰：「信，合韻音新。」</note>
操末技猶必然兮，矧湛躬於道真！
      <note>[七]師古曰：「矧，況也。湛讀曰眈。躬，親也。射者微技，猶能精誠感於猿石，況立身種德，親眈大道而不倦者乎！」</note>
      </p>
   </div>
   <pb n="4224"/>
   <div>
      <p>登孔、顥而上下兮，緯羣龍之所經，
      <note>[一]應劭曰：「顥，太顥也。孔，孔子也。羣龍喻羣聖也。自伏羲下訖孔子，終始天道備矣。」孟康曰：「孔，甚也。顥，大也。聖人作經，賢者緯之也。」師古曰：「應說孔、顥，是也。孟說經緯，是也。顥音胡老反。」</note>
朝貞觀而夕化兮，猶諠己而遺形，
      <note>[二]應劭曰：「貞，正也。觀，見也。諠，忘也。易曰：『天地之道，貞觀者也。』」張晏曰：「言朝觀大道而夕死可也。」師古曰：「形己尚可遺忘，況外物者哉？誼音許元反，又音許遠反。」</note>
若胤彭而偕老兮，訴來哲以通情。
      <note>[三]師古曰：「彭，彭祖也。老，老耼也。言有繼續彭祖之志，升躡老耼之跡者，則可與言至道而通情也。」</note>
      </p>
   </div>
   <div>
      <p>亂曰：天造屮昧，立性命兮，
      <note>[一]應劭曰：「天道始造萬物，草創於冥昧之中，皆立其性命也。」師古曰：「易屯卦彖辭曰『天造草昧』，故賦引之。」</note>
復心弘道，惟賢聖兮。
      <note>[二]應劭曰：「易曰：『復其見天地之心乎！』論語曰：『人能弘道。』」師古曰：「復音扶目反。」</note>
渾元運物，流不處兮，
      <note>[三]師古曰：「渾元，天地之氣也。處，止也。渾音胡昆反。」</note>
      </p>
   </div>
   <pb n="4225"/>
   <div>
      <p>
保身遺名，民之表兮。舍生取誼，亦道用兮，
      <note>[四]應劭曰：「孟子曰：『生，我所欲也；義，我所欲也。二者不可得兼，舍生而取義也。』」師古曰：「舍，置也。」</note>
憂傷夭物，忝莫痛兮！
      <note>[五]晉灼曰：「忝，沒也，言死莫痛於是也。」師古曰：「此說非也。忝，辱也。言不達性命，自取憂傷，為物所夭，既辱且痛，莫過於是。」</note>
昊爾太素，曷渝色兮？
      <note>[六]服虔曰：「守死善道，不染流俗，是為浩爾太素，何有變渝者哉？」師古曰：「渝音踰。」</note>
尚粵其幾，淪神域兮！
      <note>[七]應劭曰：「尚，上也，粵，於也。易曰：『知幾，其神乎！』淪，入也。」師古曰：「尚，庶幾也，願也。」</note>
      </p>
   </div>
   <div>
      <p>永平中為郎，典校祕書，專篤志於博學，以著述為業。或譏以無功，又感東方朔、揚雄自諭以不遭蘇、張、范、蔡之時，曾不折之以正道，明君子之所守，故聊復應焉。其辭曰：</p>
   </div>
   <div>
      <p>賓戲主人曰：「蓋聞聖人有壹定之論，列士有不易之分，亦云名而已矣。
      <note>[一]如淳曰：「唯貴得名也。」</note>
故太上有立德，其次有立功。夫德不得後身而特盛，功不得背時而獨章，是以聖喆之治，棲棲皇皇，
      <note>[二]師古曰：「不安之意也。」</note>
孔席不煗，墨突不黔。
      <note>[三]師古曰：「孔，孔子；墨，墨翟也。突，竈突也。黔，黑也。言志在明道，不暇安居。」</note>
由此言之，取舍者昔人之上務，著作者前列之餘事耳。
      <note>[四]劉德曰：「取者，施行道德；舍者，守靜無為也。」</note>
今吾子幸游帝王之世，躬帶冕之服，
      <note>[五]師古曰：「帶，大帶也。冕，冠也。」</note>
浮英華，湛道德，
      <note>[六]師古曰：「湛讀曰沈。英華，謂名譽也。言外則有美名善譽，內則履道崇德也。」</note>矕龍虎之文，舊
</p>
   </div>
   <pb n="4226"/>
   <div>
      <p>
矣。
      <note>[七]孟康曰：「矕，被也。易曰『大人虎變，其文炳也』，言文章之盛久也。」晉灼曰：「矕，視也。言目厭見其文久矣。」師古曰：「尋其下句，孟說是也。矕音莫限反。」</note>
卒不能攄首尾，奮翼鱗，振拔洿塗，跨騰風雲，
      <note>[八]師古曰：「攄，申也。洿，停水也。塗，泥也。以龍為喻也。洿音一故反，又音烏。」</note>
使見之者景駭，聞之者嚮震。
      <note>[九]師古曰：「嚮讀曰響。見景則駭，聞嚮則震。合韻音之人反。」</note>
徒樂枕經籍書，紆體衡門，
      <note>[一０]師古曰：「紆，屈也。衡門，橫一木於門上。」</note>
上無所蔕，下無所根。獨攄意虖宇宙之外，銳思於豪芒之內，潛神默記，恆以年歲。
      <note>[一一]如淳曰：「恒音亘竟之亘。」師古曰：「宇宙之外，言宏廣也。豪芒之內，喻纖微也。恒音工贈反。」</note>
然而器不賈於當己，用不效於一世，
      <note>[一二]劉德曰：「賈，讎也。」師古曰：「當己，謂及己身尚在，猶言當年也。賈音古，又音工暇反。讎音上究反。」</note>
雖馳辯如濤波，摛藻如春華，
      <note>[一三]師古曰：「大波曰濤。摛，布也。藻，文辭也。」</note>
猶無益於殿最。
      <note>[一四]師古曰：「殿音丁見反。」</note>
意者，且運朝夕之策，定合會之計，使存有顯號，亡有美諡，不亦優虖？」</p>
   </div>
   <pb n="4227"/>
   <div>
      <p>主人逌爾而咲曰：
      <note>[一]師古曰：「逌，古攸字也。攸，咲貌也。」</note>
「若賓之言，斯所謂見勢利之華，闇道德之實，守穾奧之熒燭，未卬天庭而覩白日也。
      <note>[二]應劭曰：「爾雅，東南隅謂之穾，西南隅謂之奧。」師古曰：「穾、奧，室中之二隅也。熒燭，熒熒小光之燭也。卬讀曰仰。穾音烏了反，其字從穴夭聲也。」</note>
曩者王塗蕪穢，周失其御，侯伯方軌，戰國橫騖，於是七雄虓闞，分裂諸夏，
      <note>[三]應劭曰：「七雄，秦及六國也。」師古曰：「虓音呼交反。闞音呼敢反。」</note>
龍戰而虎爭。游說之徒，風颺電激，並起而救之，
      <note>[四]師古曰：「颺讀與揚同。」</note>
其餘猋飛景附，煜霅其間者，蓋不可勝載。
      <note>[五]師古曰：「猋，疾風也。煜霅，光貌也。煜音于及反。霅音下甲反。煜又音育。」</note>
當此之時，搦朽摩鈍，鈆刀皆能壹斷，
      <note>[六]師古曰：「搦，按也，音女角反。斷音丁煥反。」</note>
是故魯連飛一矢而蹶千金，虞卿以顧眄而捐相印也。
      <note>[七]應劭曰：「魯連，齊人也。齊圍燕，燕將保於聊城。魯連係帛書於矢射與之，為陳利害。燕將得之，泣而自殺。譏切魏新垣衍，使不尊秦為帝。秦時圍邯鄲，為卻五十里，趙遂以安。趙王以千金為魯連壽，不受。魏齊為秦所購，迫急走趙，趙相虞卿與齊有故，然愍其窮，於是解相印，間行與奔魏公子無忌也。」李奇曰：「蹶，蹋也，距
也。」師古曰：「蹶音厥，又音其月反。」</note>
夫啾發投曲，感耳之聲，合之律度，淫圭黽而不可聽者，非韶、夏之樂也；
      <note>[八]李奇曰：「圭黽，不正之音也。」師古曰：「啾發，啾啾小聲而發也。投曲，趣合屈曲也。感耳。動應衆庶之耳也。然而不合律度，君子所不聽也。淫圭黽，非正之聲也，不謂圭黽黽之鳴也。啾音子由反。」</note>
因勢合變，偶時之會，風移俗易，乖忤而不可通者，非君子之法也。
      <note>[九]師古曰：「雖偶當時之會，而不可以移風易俗。」</note>
及至從人合之，衡人散之，
      <note>[一０]師古曰：「從音子庸反。」</note>
亡命漂說，羇旅騁辭，
      <note>[一一]師古曰：「漂，浮也，音匹遙反。」</note>
商鞅挾三術以鑽孝公，李斯奮時務而要始皇，
      <note>[一二]應劭曰：「王、霸、富國強兵，為三術也。」師古曰：「王一也，霸二也，富國強兵三也。」</note>
彼皆躡風雲之會，履顛沛之勢，
      <note>[一三]師古曰：「顛沛，僵仆也。」</note>
據徼乘邪以求一日之富貴，
      <note>[一四]師古曰：「徼，要也。據可以要迎之時也。徼音工堯反。徼字或作激。激，發也。」</note>
朝為榮華，夕而焦瘁，
      <note>[一五]師古曰：「焦音在消反。瘁與悴同。」</note>
福不盈眦，咼旡（益）〔溢〕於世，
      <note>咼旡（益）〔溢〕於世，　景祐、殿本都作「溢」。王先謙說「益」字誤。</note>
      
         <note>[一六]李奇曰：「當富貴之間，視不滿目，故言不盈眦也。」</note>
凶人且以自悔，況吉士而是賴虖！
      <note>[一七]師古曰：「賴，利也。」</note>
且功不可以虛成，名不可以偽立，韓設辯以徼君，呂行詐以賈國。
      <note>[一八]師古曰：「賈，市賈也，音古。」</note>
說難既酋，其身乃囚；秦貨既貴，厥宗亦隧。
      <note>[一九]應劭曰：「酋音酋豪之酋。酋，雄也。說難，韓非書篇名也。呂不韋效千金於秦，立子楚為王，封十萬戶侯，以陰事自殺也。」師古曰：「呂不韋初見子楚在趙，而云『此奇貨可居』，故班氏謂子楚為秦貨耳。安說效千金乎？應說失之矣。」</note>是故仲尼抗浮雲之志，孟
</p>
   </div>
   <pb n="4228"/>
   <div>
      <p>
軻養浩然之氣，
      <note>[二０]張晏曰：「孔子云『不義而富且貴，於我如浮雲。』孟子曰：『我善養吾浩然之氣，而無害，則塞乎天地之間也。』」
師古曰：「浩然，純壹之氣也。」</note>
彼豈樂為迂闊哉？道不可以貳也。
      <note>[二一]師古曰：「迂，遠也，音于。」</note>
方今大漢洒埽羣穢，夷險芟荒，
      <note>[二二]師古曰：「洒音所蟹反，汛也。汛音信。」</note>
廓帝紘，恢皇綱，基隆於羲、農，規廣於黃、唐；其君天下也，炎之如日，威之如神，函之如海，養之如春。
      <note>[二三]師古曰：「函，容也，讀與含同。」</note>
是以六合之內，莫不同原共流，沐浴玄德，
      <note>[二四]師古曰：「原，水泉之本也。流者，其末流也。」</note>
稟卬太和，枝附葉著，
      <note>[二五]師古曰：「卬讀曰仰。著音直略反。」</note>
譬猶屮木之殖山林，鳥魚之毓川澤，
      <note>[二六]師古曰：「殖，生也，長也。毓與育同。」</note>
得氣者蕃滋，失時者苓落，
      <note>[二七]師古曰：「苓與零同。」</note>
參天墬而施化，豈云人事之厚薄哉？
      <note>[二八]師古曰：「墬，古地字。」</note>
今子處皇世而論戰國，耀所聞而疑所覿，
      <note>[二九]師古曰：「覿，見也，音徒歷反。」</note>
欲從旄敦而度高虖泰山，懷氿濫而測深虖重淵，亦未至也。」
      <note>[三０]應劭曰：「爾雅，前高曰旄丘，如覆敦者敦丘，側出曰氿泉，正出曰濫泉。」師古曰：「敦音丁回反。度音徒各反。氿音軌。」</note>
      </p>
   </div>
   <pb n="4230"/>
   <div>
      <p>賓曰：「若夫鞅、斯之倫，衰周之凶人，既聞命矣。敢問上古之士，處身行道，輔世成名，可述於後者，默而已虖？」</p>
   </div>
   <div>
      <p>主人曰：「何為其然也！昔咎繇謨虞，箕子訪周，
      <note>[一]師古曰：「訪亦謀。」</note>
言通帝王，謀合聖神；殷說夢發於傅巖，周望兆動於渭濱，
      <note>[二]師古曰：「說，傅說也。解已在前。望謂太公望，即呂尚也。釣於渭水，文王將出獵，卜之，曰：『所得非龍非螭、非
豹非羆，乃帝王之輔。』果遇呂尚於渭陽，與語大悅，曰：『吾太公望子久矣。』故號曰太公望。」</note>
齊甯激聲於康衢，漢良受書於邳沂，
      <note>[三]鄭氏曰：「五達曰康，四達曰衢。」晉灼曰：「沂，崖也。下邳水之崖也。」師古曰：「齊甯，甯戚也。聲激，謂叩角所歌也。沂音牛斤反。」</note>皆竢命而神
</p>
   </div>
   <pb n="4231"/>
   <div>
      <p>
交，匪詞言之所信，
      <note>[四]師古曰：「信合韻音新。」</note>
故能建必然之策，展無窮之勳也。近者陸子優繇，新語以興；
      <note>[五]鄭氏曰：「優繇，不仕也。」師古曰：「繇讀與由同。」</note>
董生下帷，發藻儒林；劉向司籍，辯章舊聞；揚雄覃思，法言、大玄：
      <note>[六]師古曰：「覃，大也，深也。」</note>
皆及日君之門闈，究先聖之壼奧，
      <note>[七]應劭曰：「宮中門謂之闈，宮中巷謂之壼。」師古曰：「壼音苦本反。」</note>
婆娑虖術藝之場，休息虖篇籍之囿，以全其質而發其文，用納虖聖聽，列炳於後人，斯非其亞與！
      <note>[八]師古曰：「亞，次也。與讀曰歟。」</note>
若乃夷抗行於首陽，惠降志於辱仕，
      <note>[九]師古曰：「夷，伯夷也。惠，柳下惠也。辱仕謂為士師三黜也。」</note>
顏耽樂於簞瓢，孔終篇於西狩，
      <note>[一０]師古曰：「謂作春秋止於獲麟也。狩合韻音守。」</note>
聲盈塞於天淵，真吾徒之師表也。且吾聞之：壹陰壹陽，天墬之方；
      <note>[一一]師古曰：「墬，古地字。」</note>
乃文乃質，王道之綱；有同有異，聖喆之常。故曰：慎修所志，守爾天符，委命共己，味道之腴，
      <note>[一二]師古曰：「共讀曰恭。腴，肥也。」</note>
神之聽之，名其舍諸！
      <note>[一三]師古曰：「舍，廢也。諸，之也。言修志委命，則明神聽之，祐以福祿，自然有名，永不廢也。」</note>
賓又不聞龢氏之璧韞於荊石，
      <note>[一四]師古曰：「龢，古和字也。韞亦臧也，音於粉反。」</note>
隨侯之珠藏於蜯蛤虖？
      <note>[一五]師古曰：「蜯即蚌字也，音平項反。蛤音工合反。」</note>
歷世莫眡，不知其將含景耀，吐英精，曠千載而流夜光也。應龍潛於潢汙，魚黿媟之，
      <note>[一六]師古曰：「應龍，龍有翼者。潢汙，停水也。媟謂侮狎之也。潢音黃。汙音烏。」</note>
不覩其能奮靈德，合風雲，超忽荒，而躆顥蒼也。
      <note>[一七]師古曰：「躆，以足據持也。顥，顥天也。元氣顥汙，故曰顥天。其色蒼蒼，故曰蒼天。躆音戟。」</note>
故夫泥蟠而天飛者，應龍之神也；先賤而後貴者，龢、隨之珍也；日闇而久章者，君子之真也。
      <note>[一八]師古曰：「時闇，有時而闇也。」</note>
若乃牙、曠清耳於管絃，離婁眇目於豪分；
      <note>[一九]師古曰：「牙，伯牙也。曠，師曠也。離婁，明目者也。眇，細視也。」</note>
逢蒙絕技於弧矢，班輸榷巧於斧斤；
      <note>[二０]師古曰：「逢蒙，古善射者也。班輸即魯公輸班也。一說，班，魯班也，與公輸氏為二人也，皆有巧藝也。古樂府云：『誰能為此器。公輸與魯班。』榷，專也，一曰競也。榷音角。」</note>
良樂軼能於相馭，烏獲抗力於千鈞；
      <note>[二一]師古曰：「良，王良也。樂，伯樂也。軼與逸同。相，相馬也。馭，善馭也。烏獲，壯士也。」</note>
龢、鵲發精於鍼石，研、桑心計於無垠。
      <note>[二二]孟康曰：「研，古之善計也。桑，桑弘羊也。」師古曰：「和，秦醫和也。鵲，扁鵲也。研，計研也，一號計倪，亦曰計然。垠，厓也。」</note>
僕亦不任廁技於彼列，故密爾自娛於斯文。」
      <note>[二三]師古曰：「密，靜也，安也。」</note>
      </p>
   </div>
   <div>
      <p>固以為唐虞三代，詩書所及，世有典籍，故雖堯舜之盛，必有典謨之篇，然後揚名於後世，冠德於百王，
      <note>[一]師古曰：「德為百王之上也。」</note>
故曰「巍巍乎其有成功，煥乎其有文章也！」
      <note>[二]師古曰：「此篇論語載孔子美堯舜之言也。」</note>
漢紹堯運，以建帝業，至於六世，史臣乃追述功德，私作本紀，
      <note>[三]師古曰：「謂武帝時司馬遷作史記。」</note>
編於百王之末，廁於秦、項之列。太初以後，闕而不錄，故探篹前記，綴輯所聞，
      <note>[四]師古曰：「篹與撰同。輯與集同。」</note>
以述漢書，起元高祖，終于孝平王莽之誅，十有二世，二百三十年，綜其行事，旁貫五經，上下洽通，
      <note>[五]師古曰：「固所撰諸表序及志，經典之義在於是也。」</note>
為春秋考紀、表、志、傳，凡百篇。
      <note>[六]師古曰：「春秋考紀，謂帝紀也。而俗之學者不詳此文，乃云漢書一名春秋考紀，蓋失之矣。」</note>
其敍曰：
      <note>[七]師古曰：「自『皇矣漢祖』以下諸敍，皆班固自論撰漢書意，此亦依放史記之敍目耳。史遷則云為某事作某本紀、某列傳。班固謙，不言（然）〔作〕而改言述，
            
         
         不言（然）〔作〕而改言述，　景祐本作「作」。
蓋避作者之謂聖，而取述者之謂明也。但後之學者不曉此為漢書敍目，見有述字，因謂此文追述漢書之事，乃呼為『漢書述』，失之遠矣。摯虞尚有此惑，其餘曷足怪乎！」</note>
      </p>
   </div>
   <pb n="4236"/>
   <div>
      <p>皇矣漢祖，纂堯之緒，實天生德，聰明神武。秦人不綱，罔漏于楚，
      <note>[一]師古曰：「言秦失綱維，故高祖因時而起。罔漏于楚，謂項羽雖有害虐之心，終免於患也。一說，楚王陳涉初起，後又破滅也。」</note>
爰茲發迹，斷蛇奮旅。神母告符，朱旗乃舉，粵蹈秦郊，嬰來稽首。革命創制，三章是紀，應天順民，五星同晷。
      <note>[二]師古曰：「晷，景也。」</note>
項氏畔換，黜我巴、漢，
      <note>[三]孟康曰：「畔，反也。換，易也。不用義帝要，換易與高祖漢中也。」師古曰：「此說非也。畔換，強恣之貌，猶言跋扈也。詩大雅皇矣篇曰『無然畔換』。」</note>
西土宅心，戰士憤怨。
      <note>[四]劉德曰：「宅，居也。西方人皆居心於高祖，猶係心也。書曰『惟衆宅心』。」晉灼曰：「西土，關西也。高祖入關，約法
三章，秦民大悅，皆宅心高祖。」</note>
乘釁而運，席卷三秦，割據河山，保此懷民。
      <note>[五]師古曰：「保，安也。懷民，懷德之人也。」</note>
股肱蕭、曹，社稷是經，爪牙信、布，腹心良、平，龔行天罰，赫赫明明。述高紀第一。</p>
   </div>
   <pb n="4237"/>
   <div>
      <p>孝惠短世，高后稱制，罔顧天顯，呂宗以敗。
      <note>[一]劉德曰：「罔，無也。顧，念也。顯，明也。言呂氏無念天之明道者，徒念王諸呂，以至於敗亡。」</note>
述惠紀第二，高后紀第三。</p>
   </div>
   <div>
      <p>太宗穆穆，允恭玄默，化民以躬，帥下以德。農不供貢，辠不收孥，
      <note>[一]張晏曰：「除民田租之稅，是不供貢也。」</note>
宮不新館，陵不崇墓。
      <note>[二]師古曰：「墓，合韻音謨。」</note>
我德如風，民應如屮，
      <note>[三]師古曰：「論語稱孔子曰：『君子之德風，小人之德屮也。』故引以為辭。」</note>
國富刑清，登我漢道。
      <note>[四]師古曰：「登，成也。」</note>
述文紀第四。</p>
   </div>
   <div>
      <p>孝景蒞政，諸侯方命，
      <note>[一]孟康曰：「尚書云『方命圮族』，言鯀之惡，壞其族類。吳楚七國亦然。」</note>
克伐七國，王室以定。匪怠匪荒，務在農桑，著于甲令，民用寧康。
      <note>[二]師古曰：「甲令，即景紀令甲也。」</note>
述景紀第五。</p>
   </div>
   <div>
      <p>世宗曄曄，思弘祖業，
      <note>[一]師古曰：「曄曄，盛貌也。」</note>
疇咨熙載，髦俊並作。
      <note>[二]師古曰：「疇，誰也。咨，謀也。熙，興也。載，事也。謀於衆賢，誰（能）〔可〕任用，
            
         
         誰（能）〔可〕任用，　景祐、殿本都作「可」。王先謙說作「可」是。
故能興其事業也。作，起也。」</note>
厥作伊何？百蠻是攘，
      <note>[三]師古曰：「攘，卻也。」</note>
恢我疆宇，外博四荒。
      <note>[四]師古曰：「恢，廣也。博，大也。」</note>
武功既抗，亦迪斯文，
      <note>[五]劉德曰：「迪，進也。」</note>
憲章六學，統壹聖真。封禪郊祀，登秩百神；協
</p>
   </div>
   <pb n="4238"/>
   <div>
      <p>
律改正，饗茲永年。
      <note>[六]張晏曰：「改正謂從建寅之月也。」</note>
述武紀第六。</p>
   </div>
   <div>
      <p>孝昭幼沖，冢宰惟忠。燕、蓋譸張，實叡實聰，
      <note>[一]如淳曰：「譸音輈。」應劭曰：「譸張，誑也。」</note>
辠人斯得，邦家和同。述昭紀第七。</p>
   </div>
   <div>
      <p>中宗明明，夤用刑名，
      <note>[一]鄧展曰：「夤，敬也。」</note>
時舉傅納，聽斷惟精。
      <note>[二]李奇曰：「時，是也。於是時也，選用賢者。」師古曰：「傅讀曰敷。虞書舜典曰『敷納以言』。敷，陳也，謂有陳言者則納而用之。」</note>
柔遠能邇，燀燿威靈，
      <note>[三]師古曰：「虞書舜典曰『柔遠能邇』。柔，安也。能，善也。故引之云。燀，熾也，音充善反。」</note>
龍荒幕朔，莫不來庭。
      <note>[四]孟康曰：「謂白龍堆荒服沙幕也。」師古曰：「龍，匈奴祭天龍城，非謂白龍堆也。朔，北方也。」</note>
丕顯祖烈，尚於有成。
      <note>[五]師古曰：「丕，大也。烈，業也。」</note>
述宣紀第八。</p>
   </div>
   <pb n="4239"/>
   <div>
      <p>孝元翼翼，高明柔克，
      <note>[一]師古曰：「翼翼，敬也。尚書洪範云『高明柔克』，謂人雖有高明之度，而當執柔，乃能成德也。敍言元帝有柔克之姿也。」</note>
賓禮故老，優繇亮直。
      <note>[二]師古曰：「故老謂貢禹、薛廣德也。優繇謂寬容也。亮直謂朱雲也。繇讀與由同。」</note>
外割禁囿，內損御服，離宮不衞，山陵不邑。
      <note>[三]張晏曰：「不徙民著縣也。」</note>
閹尹之啙，穢我明德。
      <note>[四]如淳曰：「任弘恭、石顯使為政，以病其治也。」師古曰：「謂宦人為閹者，言其精氣奄閉不泄也，一曰（王）〔主〕奄閉門者。
            
         
         一曰（王）〔主〕奄閉門者。　景祐、殿本都作「主」，此誤。
尹，正也。啙與疵同。」</note>
述元紀第九。</p>
   </div>
   <div>
      <p>孝成煌煌，臨朝有光，威儀之盛，如圭如璋。壼闈恣趙，朝政在王，
      <note>[一]師古曰：「趙謂趙皇后及昭儀也。王謂外家王鳳、王音等。」</note>
炎炎燎火，亦允不陽。
      <note>[二]張晏曰：「天子盛威，若燎火之陽，今委政王氏，不炎熾矣。」師古曰：「允，信也。」</note>
述成紀第十。</p>
   </div>
   <div>
      <p>孝哀彬彬，克監威神，
      <note>[一]師古曰：「彬彬，文質備也。言哀帝忿孝成之時權在臣下，故自監持其威神也。監，執取也，其字從手。」</note>
彫落洪支，底剭鼎臣。
      <note>[二]服虔曰：「彫落洪支，廢退王氏也。底，致也。周禮有屋誅，誅大臣於屋下，不露也。易曰『鼎折足，其形渥，凶』，謂誅朱博、王嘉之屬也。」晉灼曰：「剭，刑也。」師古曰：「剭者，厚刑，謂重誅也，音握。服言屋下，失其義也。」</note>
婉孌董公，惟亮天功，大過之困，實橈實凶。
      <note>[三]應劭曰：「以董賢為三公，乃欲共成天功也。易大過卦『棟橈，凶』，言以小材而為棟梁，不堪其任，至於折橈而凶也。」師古曰：「婉孌，美貌。亮，助也。尚書舜典曰『夤亮天功』，故引之也。橈，曲也，音女教反。」</note>
述哀紀第十一。</p>
   </div>
   <pb n="4240"/>
   <div>
      <p>孝平不造，新都作宰，不周不伊，喪我四海。
      <note>[一]師古曰：「造，成也。遭家業不成。周頌曰『閔予小子，遭家不造』，故引之也。言其自號（寧）〔宰〕衡，
            
         
         言其自號（寧）〔宰〕衡，　景祐、殿、局本都作「宰」，此誤。
而無周公、伊尹之忠也。」</note>
述平紀第十二。</p>
   </div>
   <div>
      <p>漢初受命，諸侯並政，制自項氏，十有八姓。述異姓諸侯王表第一。</p>
   </div>
   <div>
      <p>太祖元勳，啟立輔臣，支庶藩屏，侯王並尊。述諸侯王表第二。</p>
   </div>
   <div>
      <p>侯王之祉，祚及宗子，公族蕃滋，支葉碩茂。
      <note>[一]師古曰：「茂，合韻音莫口反。」</note>
述王子侯表第三。</p>
   </div>
   <div>
      <p>受命之初，贊功剖符，奕世弘業，爵土乃昭。
      <note>[一]師古曰：「贊功，佐命之功也。奕，大也。」</note>
述高惠高后孝文功臣侯表第四。</p>
   </div>
   <div>
      <p>景征吳楚，武興師旅，後昆承平，亦有紹土。
      <note>[一]師古曰：「言景、武之時以軍功，故封侯者多，昭、宣以後雖承平，尚有以勳獲爵土者。」</note>
述景武昭宣元成哀功臣侯表第五。</p>
   </div>
   <pb n="4241"/>
   <div>
      <p>亡德不報，爰存二代，
      <note>[一]應劭曰：「二代，二王後也。」師古曰：「二代，謂殷、周也。言德澤深遠，故至漢朝其子孫又受茅土，以奉祭祀。」</note>
宰相外戚，昭韙見戒。
      <note>[二]張晏曰：「韙，是也。明其是者，戒其非也。」</note>
述外戚恩澤侯表第六。</p>
   </div>
   <div>
      <p>漢迪於秦，有革有因，
      <note>[一]劉德曰：「迪，至也。」</note>
觕舉僚職，並列其人。
      <note>[二]晉灼曰：「觕音麄觕之觕。」師古曰：「觕角才戶反，謂大略也。」</note>
述百官公卿表第七。</p>
   </div>
   <div>
      <p>篇章博舉，通于上下，略差名號，九品之敍。述古今人表第八。</p>
   </div>
   <div>
      <p>元元本本，數始於一，
      <note>[一]張晏曰：「數之元本，起於初九之一也。」</note>
產氣黃鍾，造計秒忽。
      <note>[二]劉德曰：「秒，禾芒也。忽，蜘蛛網細者也。」師古曰：「秒音眇，其字從禾。」</note>
八音七始，五聲六律，
      <note>[三]劉德曰：「七始，天地四方人之始也。」師古曰：「解在禮樂志。」</note>
度量權衡，曆算逌出。
      <note>[四]師古曰：「逌，古攸字也。攸，所也。」</note>
官失學微，六家分乖，
      <note>[五]劉德曰：「六家，謂黃帝、顓頊、夏、殷、周、魯曆也。」</note>
壹彼壹此，庶研其幾。述律曆志第一。</p>
   </div>
   <div>
      <p>上天下澤，春靁奮作，
      <note>[一]劉德曰：「兌下乾上履，坤下震上豫。履，禮也。豫，樂也。取易象制禮作樂。」師古曰：「易象曰『上天下澤履，雷出地奮豫』，故具引其文。」</note>
先王觀象，爰制禮樂。厥後崩壞，鄭衞荒淫，風流民化，湎湎
</p>
   </div>
   <pb n="4242"/>
   <div>
      <p>
紛紛。
      <note>[二]師古曰：「言上風既流，下人則化也。湎湎，流移也。紛紛，雜亂也。湎音莫踐反。」</note>
略存大綱，以統舊文。述禮樂志第二。</p>
   </div>
   <div>
      <p>靁電皆至，天威震耀，五刑之作，是則是效，
      <note>[一]劉德曰：「震下離上，噬嗑，利用獄。雷電，取象天威也。」師古曰：「易象辭曰『雷電，噬嗑，先王以明罰敕法』，故引之。」</note>
威實輔德，刑亦助教。季世不詳，背本爭末，
      <note>[二]師古曰：「不詳謂不盡用刑之理也。周書呂刑曰『告爾詳刑』。」</note>
吳、孫狙詐，申、商酷烈。
      <note>[三]師古曰：「狙音千豫反。」</note>
漢章九法，太宗改作，
      <note>[四]張晏曰：「改，除肉刑也。」</note>
輕重之差，世有定籍。述刑法志第三。</p>
   </div>
   <div>
      <p>厥初生民，食貨惟先。割制廬井，定爾土田，什一供貢，下富上尊。商以足用，茂遷有無，貨自龜貝，至此五銖。揚搉古今，監世盈虛。
      <note>[一]師古曰：「揚，舉也。搉，引也。揚搉者，舉而引之，陳其趣也。搉音居學反。」</note>
述食貨志第四。</p>
   </div>
   <div>
      <p>昔在上聖，昭事百神，類帝禋宗，望秩山川，明德惟馨，永世豐年。季末淫祀，營信巫
</p>
   </div>
   <pb n="4243"/>
   <div>
      <p>
史，
      <note>[一]鄧展曰：「營，惑也。」</note>
大夫臚岱，侯伯僭畤，
      <note>[二]鄭氏曰：「臚岱，季氏旅於太山是也。」應劭曰：「僭畤，秦文公造（四）〔西〕畤祭天是也。」
            
         
         秦文公造（四）〔西〕畤祭天是也。　殿本作「西」。王先謙說作「西」是。
師古曰：「旅，陳也。臚亦陳也。臚旅聲相近，其義一耳。」</note>
放誕之徒，緣間而起。
      <note>[三]師古曰：「謂方士言神仙之術也。」</note>
瞻前顧後，正其終始。述郊祀志第五。</p>
   </div>
   <div>
      <p>炫炫上天，縣象著明，
      <note>[一]師古曰：「炫炫，光耀之貌，音胡眄反。縣，古懸字。」</note>
日月周輝，星辰垂精。百官立法，宮室混成，
      <note>[二]張晏曰：「星辰有宮室百官，各應其象以見咎徵也。」</note>
降應王政，景以燭形。
      <note>[三]張晏曰：「王政失於此，星辰變於彼，猶景之象形。」</note>
三季之後，厥事放紛，
      <note>[四]師古曰：「三季，三代之末也。放，失也。紛，亂也。」</note>
舉其占應，覽故考新。述天文志第六。</p>
   </div>
   <div>
      <p>河圖命庖，洛書賜禹，八卦成列，九疇逌敍。
      <note>[一]李奇曰：「河圖即八卦也。洛書即洪範九疇也。」師古曰：「庖，庖犧也。逌，古攸字。」</note>
世代寔寶，光演文武，春秋之占，咎徵是舉。告往知來，王事之表。述五行志第七。</p>
   </div>
   <div>
      <p>坤作墬勢，高下九則，
      <note>[一]張晏曰：「易曰『地勢坤』。」劉德曰：「九則，九州土田上中下九等也。」師古曰：「墬，古地字。易象曰：『地勢坤，君子以厚德載物。』高下謂地形也。一曰，地之肥瘠。」</note>
自昔黃、唐，經略萬國，（變）〔爕〕定東西，
      <note>（變）〔爕〕定東西，　錢大昭說「變」當作「爕」。　按景祐、殿、局本都作「爕」。注同。</note>
疆理南北。
      <note>[二]師古曰：「（變）〔爕〕和也。疆理謂立封疆而統理之。」</note>三代損
</p>
   </div>
   <pb n="4244"/>
   <div>
      <p>
益，降及秦、漢，革剗五等，制立郡縣。
      <note>[三]晉灼曰：「剗音剗削之剗。」師古曰：「音初限反。」</note>
略表山川，彰其剖判。述地理志第八。</p>
   </div>
   <div>
      <p>夏乘四載，百川是導。
      <note>[一]師古曰：「四載，解在溝洫志。」</note>
唯河為喜，災及後代。商竭周移，秦決南涯，
      <note>[二]服虔曰：「河竭而商亡。移亦河移徙也。」如淳曰：「秦始皇本紀決河灌大梁，遂滅之，通為溝，入淮、泗。」</note>
自茲歫漢，北亡八支。
      <note>[三]服虔曰：「本有九河，今塞，餘有一也。」</note>
文陻棗野，武作瓠歌，
      <note>[四]服虔曰：「陻音因。文帝塞河於酸棗也。」張晏曰：「河決瓠子，武帝親臨，悼功不成而作歌。」</note>
成有平年，後遂滂沱。
      <note>[五]劉德曰：「成帝治河已平，改元曰河平元年。」</note>
爰及溝渠，利我國家。述溝洫志第九。</p>
   </div>
   <div>
      <p>虙羲畫卦，書契後作，
      <note>[一]師古曰：「虙讀與伏同。」</note>
虞夏商周，孔纂其業，篹書刪詩，綴禮正樂，
      <note>[二]師古曰：「篹與撰同。」</note>
彖系大易，因史立法。
      <note>[三]師古曰：「謂修春秋定帝王之文。」</note>
六學既登，遭世罔弘，
      <note>[四]師古曰：「罔，無也。無能弘大正道也。」</note>
羣言紛亂，諸子相騰。
      <note>[五]師古曰：「騰，馳也。」</note>
秦人是滅，漢修其缺，劉向司籍，九流以別。
      <note>[六]應劭曰：「儒、道、陰陽、法、名、墨、從橫、雜、農，凡九家。」</note>
爰著目錄，略序洪烈。
      <note>[七]師古曰：「洪，大也。烈，業也。」</note>
述藝文志第十。</p>
   </div>
   <pb n="4245"/>
   <div>
      <p>上嫚下暴，惟盜是伐，
      <note>[一]師古曰：「易上繫辭云：『小人而乘君子之器，盜思奪之矣；上嫚下暴，盜思伐之矣。』引此言者，謂秦胡亥之時。」</note>
勝、廣熛起，梁、籍扇烈。
      <note>[二]師古曰：「飛火曰熛。扇，熾也。烈，猛也。言陳勝初起而項羽（益）〔烈〕盛也。
            
         
         言陳勝初起而項羽（益）〔烈〕盛也。　景祐、殿本都作「烈」。
熛音必遙反。」</note>
赫赫炎炎，遂焚咸陽，宰割諸夏，命立侯王，誅嬰放懷，詐虐以亡。述陳勝項籍傳第一。</p>
   </div>
   <div>
      <p>張、陳之交，斿如父子，攜手秦，拊翼俱起。
      <note>[一]應劭曰：「，逃也。」師古曰：「，古遯字也。拊翼，以雞為喻，言知將旦，則鼓擊其翼而鳴也。」</note>
據國爭權，還為豺虎，
      <note>[二]師古曰：「言反相吞噬也。」</note>
耳（諫）〔謀〕甘公，
      <note>耳（諫）〔謀〕甘公，　錢大昭說「諫」當作「謀」。按景祐、殿本都作「謀」。</note>作漢藩輔。述張耳陳餘傳第二。</p>
   </div>
   <pb n="4246"/>
   <div>
      <p>三枿之起，本根既朽，
      <note>[一]劉德曰：「詩云『包有三枿』。爾雅曰『烈、枿，餘也』。謂木斫髡而復枿生也。喻魏、齊、韓皆滅而復起，若髡木更生也。」師古曰：「枿音五葛反。」</note>
枯楊生華，曷惟其舊！
      <note>[二]應劭曰：「易云『枯楊生華』，暫貴之意也。曷惟其舊，言不能久也。」師古曰：「枯楊生華，大過卦九五爻辭也。舊，合韻音臼。」</note>
橫雖雄材，伏于海隝，沐浴尸鄉，北面奉首，旅人慕殉，義過黃鳥。
      <note>[三]劉德曰：「黃鳥之詩刺秦穆公要人從死，言今橫不要而有從者，故曰過之。」</note>
述魏豹田儋韓信傳第三。</p>
   </div>
   <div>
      <p>信惟餓隸，布實黥徒，越亦狗盜，芮尹江湖。
      <note>[一]張晏曰：「吳芮為番陽令，在江湖之間。尹，主也。」</note>
雲起龍襄，化為侯王，
      <note>[二]師古曰：「襄，舉也。」</note>
割有齊、楚，跨制淮、梁。
      <note>[三]張晏曰：「韓信前王齊，徙楚。英布王淮南，彭越王梁也。」</note>
綰自同閈，鎮我北疆，
      <note>[四]應劭曰：「閈音扞。盧綰與高祖同里，楚名里門為閈。」師古曰：「左氏傳云『高其閈閎』，舊通語耳，非專楚也。」</note>
德薄位尊，非胙惟殃。吳克忠信，胤嗣乃長。述韓彭英盧吳傳第四。</p>
   </div>
   <div>
      <p>賈廑從旅，為鎮淮、楚。
      <note>[一]張晏曰：「劉賈晚乃從軍也。」晉灼曰：「廑，無幾也。」師古曰：「二說皆非也。廑，古以為勤字。言賈從軍，有勤勞也。」</note>
澤王琅邪，權激諸呂。濞之受吳，疆土踰矩，
      <note>[二]師古曰：「矩，法制也。」</note>
雖戒東南，終用齊斧。
      <note>[三]張晏曰：「齊斧，越斧也，以整齊天下也。」晉灼曰：「雖戒勿反而反，竟用此斧於吳也。」師古曰：「易云『喪其齊斧』，故引以為辭。」</note>
述荊燕吳傳第五。</p>
   </div>
   <pb n="4247"/>
   <div>
      <p>太上四子：伯兮早夭，仲氏王代，斿宅于楚。
      <note>[一]師古曰：「詩衞風云『伯兮朅兮』，鄁風又曰『仲氏任只』。此序方論高祖兄伯及仲，故引二句為之辭也。」</note>
戊實淫垂夬，平陸乃紹。
      <note>[二]師古曰：「楚王戊為薄太后服姦，削東海郡，遂與吳共反而誅。景帝更立平陸侯禮，續元王之後也。」</note>
其在于京，奕世宗正，
      <note>[三]師古曰：「正，合韻音征。」</note>
劬勞王室，用侯陽成。子政博學，三世成名，
      <note>[四]師古曰：「謂劉德、劉向、劉歆，俱有名聞。」</note>
述楚元王傳第六。</p>
   </div>
   <div>
      <p>季氏之詘，辱身毀節，信于上將，議臣震栗。
      <note>[一]張晏曰：「申意於上將。上將，樊噲也，欲以十萬衆橫行匈奴中，布曰：『噲可斬也。』時議臣皆恐。」師古曰：「信讀曰申。」</note>
欒公哭梁，田叔殉趙，見危授命，誼動明主。布歷燕、齊，叔亦相魯，民思其政，或金或社。
      <note>[二]李奇曰：「魯人愛田叔，死，送之以金。齊貴欒布，為生立社。」</note>
述季布欒布田叔傳第七。</p>
   </div>
   <pb n="4248"/>
   <div>
      <p>高祖八子，二帝六王。三趙不辜，淮厲自亡，燕靈絕嗣，齊悼特昌。掩有東土，自岱徂海，支庶分王，前後九子。六國誅斃，適齊亡祀。城陽、濟北，後承我國。
      <note>[一]張晏曰：「濟北王志，吳楚反後徙王菑川。元朔中，齊國絕，悼惠王後唯有城陽、菑川，武帝乃割臨菑環悼惠王冢，以與菑川，令奉祀也。」師古曰：「適讀曰嫡。」</note>
赳赳景王，匡漢社稷。
      <note>[二]師古曰：「赳赳，武貌，音糾。」</note>
述高五王傳第八。</p>
   </div>
   <div>
      <p>猗與元勳，包漢舉信，
      <note>[一]劉德曰：「包，取也。」師古曰：「包漢，謂勸高祖且王漢中也。舉信，舉韓信也。信合韻音新。」</note>
鎮守關中，足食成軍，營都立宮，定制修文。平陽玄默，繼而弗革，
      <note>[二]師古曰：「革，改也。言曹參為相，守靜無為，一遵蕭何約束，不變改也。」</note>
民用作歌，化我淳德。漢之宗臣，是謂相國。述蕭何曹參傳第九。</p>
   </div>
   <div>
      <p>留侯襲秦，作漢腹心，
      <note>[一]劉德曰：「襲秦，椎始皇於博狼沙中。」</note>
圖折武關，解鴻門。
      <note>[二]師古曰：「圖折武關，謂從沛公入武關，說令為疑兵，又啗秦將以利，勸因其怠懈擊之類也。」</note>
推齊銷印，敺致越、信；
      <note>[三]師古曰：「敺與驅同。越，彭越也。信亦韓信也。謂於垓下圍項羽時也。信合韻音新。」</note>
招賓四老，惟寧嗣君。陳公擾攘，歸漢乃安，
      <note>[四]師古曰：「攘音人養反。」</note>
斃范亡項，走狄擒韓，
      <note>[五]師古曰：「走狄謂解平城之圍也。禽韓，偽游雲夢也。」</note>
六奇既設，我罔艱難。
      <note>[六]師古曰：「罔，無也。」</note>
安國廷爭，致仕杜門。絳侯矯矯，誅呂尊文。亞夫守節，吳楚有勳。述張陳王周傳第十。</p>
   </div>
   <pb n="4249"/>
   <div>
      <p>舞陽鼓刀，滕公廐騶，
      <note>[一]師古曰：「鼓刀謂屠狗也。」</note>
潁陰商販，曲周庸夫，攀龍附鳳，並乘天衢。
      <note>[二]師古曰：「乘，登也。」</note>
述樊酈滕灌傅靳周傳第十一。</p>
   </div>
   <div>
      <p>北平志古，司秦柱下，
      <note>[一]師古曰：「志，記也，謂多記古事也。司，主也。」</note>
定漢章程，律度之緒。建平質直，犯上干色；
      <note>[二]師古曰：「周昌先封建成侯，蓋謂此也。平字當為成，傳寫誤耳。」</note>
廣阿之廑，食厥舊德。
      <note>[三]張晏曰：「任敖也。吏遇呂后不謹，敖擊傷主吏也。」師古曰：「廑亦勤字也。易訟卦六三爻辭曰『食舊德』，食猶饗也。」</note>
故安執節，責通請錯，蹇蹇帝臣，匪躬之故。
      <note>[四]師古曰：「易蹇卦六二爻辭曰『王臣蹇蹇，匪躬之故』。此言申屠嘉召責鄧通，請誅朝錯，皆不為己身，實有蹇蹇之節也。」</note>
述張周趙任申屠傳第十二。</p>
   </div>
   <div>
      <p>食其監門，長揖漢王，畫襲陳留，進收敖倉，塞隘杜津，王基以張。
      <note>[一]師古曰：「杜亦塞也。謂說令塞白馬津。」</note>
賈作行人，百越來
</p>
   </div>
   <pb n="4250"/>
   <div>
      <p>
賓，從容風議，博我以文。
      <note>[二]李奇曰：「作新語也。」師古曰：「論語稱顏回喟然歎曰『夫子博我以文』，謂以文章開博我也。此言陸賈嘗之越也。從音千容反。風讀曰諷。」</note>
敬繇役夫，遷京定都，
      <note>[三]師古曰：「繇讀與由同。言劉敬由戍卒而來納說。」</note>
內強關中，外和匈奴。叔孫奉常，與時抑揚，稅介免冑，禮義是創。
      <note>[四]師古曰：「稅，舍也。介，甲也。創，始造之也。創，合韻音初良反。」</note>
或悊或謀，觀國之光。
      <note>[五]師古曰：「詩小雅小旻之篇曰『或悊或謀』，言有智者，有謀者。易觀卦六四爻辭曰『觀國之光，利用賓于王』。故合而為言。」</note>
述酈陸朱婁叔孫傳第十三。
      <note>[六]師古曰：「本傳作朱、劉，終書其賜姓也。此言朱、婁，本其舊族耳。」</note>
      </p>
   </div>
   <div>
      <p>淮南僭狂，二子受殃。安辯而邪，賜頑以荒，敢行稱亂，窘世薦亡。
      <note>[一]師古曰：「窘，仍也。薦讀曰荐。荐，再也。長遷死雍，其子安又自殺也。」</note>
述淮南衡山濟北傳第十四。</p>
   </div>
   <div>
      <p>蒯通壹說，三雄是敗，覆酈驕韓，田橫顛沛。被之拘係，乃成患害。
      <note>[一]師古曰：「言伍被初不從王反，王繫其父母，乃進邪謀，終以遇害也。」</note>
充、躬罔極，交亂弘大。
      <note>[二]師古曰：「小雅青蠅之詩云『讒言罔極，交亂四國』。此敍言江充、息夫躬之惡，引以為辭也。」</note>
述蒯伍江息夫傳第十五。</p>
   </div>
   <pb n="4251"/>
   <div>
      <p>萬石溫溫，幼寤聖君，
      <note>[一]鄧展曰：「爾雅『寤、逢，遇也』。」師古曰：「此說非也。言萬石幼而恭謹，感寤高祖，以見識拔也。爾雅云『遻，遇（之）也』，
            
         
         遻，遇（之）也。　景祐、殿本都無「之」字。
非謂寤也。詩小雅小宛之篇曰『溫溫恭人』。」</note>
宜爾子孫，夭夭伸伸，
      <note>[二]師古曰：「詩周南螽斯之篇曰『宜爾子孫振振兮』，論語稱孔子『燕居，伸伸如也，夭夭如也』，謂和舒之貌。此言萬石子孫既多，又皆和睦，故引以為辭也。夭音於驕反。」</note>
慶社于齊，不言動民。
      <note>[三]鄧展曰：「慶為齊相，齊為立社也。」</note>
衞、直、周、張，淑慎其身。
      <note>[四]師古曰：「衞詩燕燕之篇曰『終溫且惠，淑慎其身』。淑，善也。引此詩言以美四人也。」</note>
述萬石衞直周張傳第十六。</p>
   </div>
   <div>
      <p>孝文三王，代孝二梁，
      <note>[一]師古曰：「代孝王參及梁孝王武、梁懷王揖。」</note>
懷折亡嗣，孝乃尊光。
      <note>[二]師古曰：「折謂夭也。孝亦謂梁孝王也。」</note>
內為母弟，外扞吳楚，怙寵矜功，僭欲失所，思心既霿，牛咼旡告妖。
      <note>[三]師古曰：「霿，僭霿也，音莫候反。解在五行志。」</note>
帝庸親親，厥國五分，
      <note>[四]師古曰：「庸，用也。用親親之道，故分梁為五國，立孝王男五人為王。太子買為梁王，次子明為濟川王，彭離為
濟東王，定為山陽王，不識為濟陰王。」</note>
德不堪寵，四支不傳。
      <note>[五]晉灼曰：「（子）〔支〕，父母之四支也。」
            
         
         （子）〔支〕，父母之四支也。　殿本作「支」。王先謙說作「支」是。
師古曰：「此說非也。謂孝王支子四人封為王者皆絕於身，不傳胤嗣，唯梁恭王買有後耳。其事具在本傳。」</note>
述文三王傳第十七。</p>
   </div>
   <pb n="4252"/>
   <div>
      <p>賈生矯矯，弱冠登朝。
      <note>[一]師古曰：「矯矯，高舉之貌也，合韻音驕。」</note>
遭文叡聖，屢抗其疏，暴秦之戒，三代是據。建設藩屏，以強守圉，
      <note>[二]師古曰：「圉合韻音御。」</note>
吳楚合從，賴誼之慮。
      <note>[三]師古曰：「勸文帝大封梁、淮陽。梁卒距吳楚，不得令西也。從音子庸反。」</note>
述賈誼傳第十八。</p>
   </div>
   <div>
      <p>子絲慷慨，激辭納說，
      <note>[一]師古曰：「爰盎字絲。此加子者，子是嘉稱，以偶句耳。」</note>
監轡正席，顯陳成敗。
      <note>[二]師古曰：「監，執取也。其字從手，亦或作手。」</note>
錯之瑣材，智小謀大，
      <note>[三]師古曰：「易下繫辭曰：『德薄而位尊，智小而謀大，力少而任重，鮮不及矣。』此敍言朝錯所以及咼旡。」</note>
咼旡如發機，先寇受害。
      <note>[四]師古曰：「發機，言其速也。吳楚未敗之前，錯已誅死。」</note>
述爰盎朝錯傳第十九。</p>
   </div>
   <div>
      <p>釋之典刑，國憲以平。馮公矯魏，增主之明。
      <note>[一]張晏曰：「矯辭以免魏尚也。」師古曰：「張說非也。矯，正也，正言其事。」</note>
長孺剛直，義形於色，下折淮南，上正元服。
      <note>[二]師古曰：「淮南王謀反，憚黯正直。武帝不冠不見黯。故云下折淮南，上正元服也。元，首也，故謂冠為元服。」</note>
莊之推賢，於茲為德。述張馮汲鄭傳第二十。</p>
   </div>
   <pb n="4253"/>
   <div>
      <p>榮如辱如，有機有樞，
      <note>[一]劉德曰：「易曰『樞機之發，榮辱之主也』。」張晏曰：「乍榮乍辱，如辭也。」</note>
自下摩上，惟德之隅。
      <note>[二]師古曰：「詩大雅抑之篇曰『抑抑威儀，惟德之隅』，言有廉隅也。此敍言賈山直詞刺上，亦為方正也。一曰，隅謂得道德之一隅也。」</note>
賴依忠正，君子采諸。
      <note>[三]師古曰：「諸，之也。」</note>
述賈鄒枚路傳第二十一。</p>
   </div>
   <div>
      <p>魏其翩翩，好節慕聲，
      <note>[一]師古曰：「翩翩，自喜之貌。」</note>
灌夫矜勇，武安驕盈，凶德相挻，咼旡敗用成。
      <note>[二]師古曰：「挻謂柔挻也，音式延反。」</note>
安國壯趾，王恢兵首，
      <note>[三]孟康曰：「易『壯于趾，征凶』。安國臨當為丞相，墮車，蹇。後為將，多所傷失而憂死。此為不宜征行而有凶也。」師古曰：「『壯于趾』，大壯初九爻辭也。壯，傷也。趾，足也。直謂墮車蹇耳，不言不宜征行也。」</note>
彼若天命，此近人咎。
      <note>[四]師古曰：「彼，韓安國也。此，王恢也。壯趾，天命也。謀兵，人咎也。」</note>
述竇田灌韓傳第二十二。</p>
   </div>
   <div>
      <p>景十三王，承文之慶。
      <note>[一]師古曰：「言景帝庸主耳，所以子皆得王者，由文帝之德慶流子孫也。慶合韻音卿。」</note>
魯恭館室，江都訬輕；
      <note>[二]師古曰：「訬謂輕狡也，音初教反。」</note>
趙敬險詖，中山淫醟；
      <note>[三]師古曰：「詖，辯也，一曰佞也。醟，酗酒也，音詠，合韻音榮。」</note>
長沙寂
</p>
   </div>
   <pb n="4254"/>
   <div>
      <p>
漠，廣川亡聲；膠東不亮，常山驕盈。
      <note>[四]師古曰：「亮，信也。聞淮南謀反，作戰具守備，後辭及之，發病死，是為不信於漢朝。」</note>
四國絕祀，河間賢明，
      <note>[五]李奇曰：「臨江哀王閼、臨江閔王榮、膠西于王端、清河哀王乘皆無子，國除。」</note>
禮樂是修，為漢宗英。述景十三王傳第二十三。</p>
   </div>
   <div>
      <p>李廣恂恂，實獲士心，控弦貫石，威動北鄰，
      <note>[一]師古曰：「北鄰謂匈奴也。」</note>
躬戰七十，遂死于軍。敢怨衞青，見討去病。陵不引決，忝世滅姓。
      <note>[二]師古曰：「忝，辱也。」</note>
蘇武信節，不詘王命。
      <note>[三]師古曰：「信讀曰申。」</note>
述李廣蘇建傳第二十四。</p>
   </div>
   <div>
      <p>長平桓桓，上將之元，
      <note>[一]師古曰：「桓桓，武貌也。元，首也。」</note>
薄伐獫允，恢我朔邊，
      <note>[二]師古曰：「恢，廣也。」</note>
戎車七征，衝輣閑閑，
      <note>[三]鄧展曰：「輣，兵車名也。」師古曰：「輣音彭。」</note>
合圍單于，北登闐顏。票騎冠軍，猋勇紛紜，
      <note>[四]師古曰：「如猋之勇，紛紜然盛也。」</note>
長驅六舉，電擊雷震，
      <note>[五]師古曰：「六舉，凡六出擊匈奴也。震合韻音之人反。」</note>
飲馬翰海，封狼居山，西規大河，列郡祈連。
      <note>[六]張晏曰：「置郡至祈連山。」</note>
述衞青霍去病傳第二十五。</p>
   </div>
   <pb n="4255"/>
   <div>
      <p>抑抑仲舒，再相諸侯，
      <note>[一]師古曰：「爾雅云『抑抑，密也』。」</note>
身修國治，致仕縣車，下帷覃思，論道屬書，
      <note>[二]師古曰：「屬音之欲反。」</note>
讜言訪對，為世純儒。
      <note>[三]師古曰：「讜，善言也。訪對，謂對所訪也。讜音黨。」</note>
述董仲舒傳第二十六。</p>
   </div>
   <div>
      <p>文豔用寡，子虛烏有，寓言淫麗，託風終始，
      <note>[一]師古曰：「寓，寄也。風讀曰諷。」</note>
多識博物，有可觀采，蔚為辭宗，賦頌之首。
      <note>[二]師古曰：「蔚，文綵盛也，音鬱。」</note>
述司馬相如傳第二十七。</p>
   </div>
   <div>
      <p>平津斤斤，晚躋金門，
      <note>[一]師古曰：「斤斤，明察也。躋，升也。金門，金馬門也。」</note>
既登爵位，祿賜頤賢，
      <note>[二]師古曰：「頤，養也，謂引招賢人而養之。」</note>
布衾疎食，用儉飭身。
      <note>[三]師古曰：「飭，整也，讀與敕同。」</note>
卜式耕牧，以求其志，忠寤明君，乃爵乃試。兒生亹亹，束髮修學，
      <note>[四]師古曰：「亹亹，勉也。」</note>
偕列名臣，從政輔治。述公孫弘
</p>
   </div>
   <pb n="4256"/>
   <div>
      <p>
卜式兒寬傳第二十八。</p>
   </div>
   <div>
      <p>張湯遂達，用事任職，媚茲一人，日旰忘食，
      <note>[一]師古曰：「詩大雅下武之篇曰『媚茲一人，應侯慎德』。一人，天子也。媚，愛也。此敍言張湯見愛於武帝。」</note>
既成寵祿，亦羅咎慝。安世溫良，塞淵其德，
      <note>[二]師古曰：「詩鄁風燕燕之篇曰『仲氏任只，其心塞淵』。淵，深也。塞，實也。謂其德既實且深也。此敍言子孺亦有之。」</note>
子孫遵業，全祚保國。述張湯傳第二十九。</p>
   </div>
   <div>
      <p>杜周治文，唯上淺深，
      <note>[一]師古曰：「言觀天子之意。」</note>
用取世資，幸而免身。延年寬和，列于名臣。欽用材謀，有異厥倫。
      <note>[二]師古曰：「倫，類也。言異其本類。」</note>
述杜周傳第三十。</p>
   </div>
   <div>
      <p>博望杖節，收功大夏；貳師秉鉞，身釁胡社。
      <note>[一]李奇曰：「李廣利，胡殺之以血塗社也。」師古曰：「釁者，以血祭耳，非塗之血也。」</note>
致死為福，每生作咼旡。
      <note>[二]師古曰：「每，貪也。張騫致死封侯，李廣利求生而死也。」</note>
述張騫李廣利傳第三十一。</p>
   </div>
   <pb n="4257"/>
   <div>
      <p>烏呼史遷，薰胥以刑！
      <note>[一]晉灼曰：「齊、韓、魯詩作薰。薰，帥也，從人得罪相坐之刑也。」師古曰：「晉說近是矣。詩小雅雨無正之篇曰『若此無罪，淪胥以鋪』。胥，相也。鋪，徧也。言無罪之人，遇於亂政，橫相牽率，徧得罪也。韓詩淪字作薰。薰者，謂相薰蒸，亦漸及之義耳。此敍言史遷因坐李陵，橫得罪也。」</note>
幽而發憤，乃思乃精，錯綜羣言，古今是經，勒成一家，大略孔明。
      <note>[二]師古曰：「孔，甚也。」</note>
述司馬遷傳第三十二。</p>
   </div>
   <div>
      <p>孝武六子，昭、齊亡嗣。
      <note>[一]如淳曰：「昭帝及齊王無嗣也。」師古曰：「嗣合韻音祚。」</note>
燕剌謀逆，廣陵祝詛。昌邑短命，昬賀失據。戾園不幸，宣承天序。
      <note>[二]師古曰：「序合韻音似豫反。」</note>
述武五子傳第三十三。</p>
   </div>
   <div>
      <p>六世耽耽，其欲浟浟，
      <note>[一]師古曰：「六（者）謂武帝也。
            
         
         六（者）謂武帝也。　王先謙說「六者」當為「六世」。按景祐本無「者」字。
易頤卦六四爻辭曰『虎視耽耽，其欲浟浟』。耽耽，威視之貌也。浟浟，欲利之貌也。耽音丁含反。浟音滌。今易浟字作逐。」</note>
文武方作，是庸四克。
      <note>[二]晉灼曰：「方，並也。」師古曰：「言並任文武之臣，是用克開四方也。」</note>
助、偃、淮南，數子之德，不忠其身，善謀於國。
      <note>[三]師古曰：「淮南，謂淮南王安諫武帝不宜興兵討越也。」</note>
述嚴朱吾丘主父徐嚴終王賈傳第三十四。</p>
   </div>
   <pb n="4258"/>
   <div>
      <p>東方贍辭，詼諧倡優，
      <note>[一]師古曰：「詼音恢。」</note>
譏苑扞偃，正諫舉郵，
      <note>[二]師古曰：「郵與尤同。尤，過也。」</note>
懷肉汙殿，弛張沈浮。述東方朔傳第三十五。</p>
   </div>
   <div>
      <p>葛繹內寵，屈氂王子。
      <note>[一]師古曰：「公孫賀妻，衞皇后姊，故云內寵也。」</note>
千秋時發，宜春舊仕。
      <note>[二]張晏曰：「千秋訟衞太子冤，發言值時也。」師古曰：「宜春侯，王訢也。」</note>
敞、義依霍，庶幾云已。
      <note>[三]如淳曰：「若此人等無益於治，可為庶幾而已也。」師古曰：「敞，楊敞。義，蔡義。」</note>
弘惟政事，萬年容己。咸睡厥誨，孰為不子？述公孫劉田楊王蔡陳鄭傳第三十六。</p>
   </div>
   <div>
      <p>王孫臝葬，建乃斬將。雲廷訐禹，福逾刺鳳，
      <note>[一]師古曰：「逾，遠也。」</note>
是謂狂狷，敞近其衷。
      <note>[二]師古曰：「衷，中也。論語稱孔子曰『不得中行而與之，必也狂狷乎！』此言朱雲以上蓋狂狷耳，云敞之操近於中行也。衷音竹仲反。」</note>
述楊胡朱梅云傳第三十七。</p>
   </div>
   <pb n="4259"/>
   <div>
      <p>博陸堂堂，受遺武皇，
      <note>[一]師古曰：「論語稱孔子曰『堂堂乎張也』，蓋美子張儀形盛也，故引之。」</note>
擁毓孝昭，末命導揚。
      <note>[二]劉德曰：「武帝臨終之命，（也）〔霍〕光能導達顯揚也。」
            
         
         武帝臨終之命，（也）〔霍〕光能導達顯揚也。　殿本「也」作「霍」。王先謙說殿本是。
      </note>
遭家不造，立帝廢王，權定社稷，配忠阿衡。懷祿耽寵，漸化不詳，陰妻之逆，至子而亡。
      <note>[三]師古曰：「陰謂覆蔽之也。」</note>
秺侯狄孥，虔恭忠信，
      <note>[四]師古曰：「匈奴休屠王之子，故曰狄孥。秺音妬。信，合韻音新。」</note>
奕世載德，貤于子孫。
      <note>[五]師古曰：「貤，延也，音弋豉反。」</note>
述霍光金日磾傳第三十八。</p>
   </div>
   <div>
      <p>兵家之策，惟在不戰。營平皤皤，立功立論，
      <note>[一]師古曰：「皤皤，白髮貌也，音蒲何反。」</note>
以不濟可，上諭其信。
      <note>[二]師古曰：「春秋左氏傳晏子對齊景公曰：『君所謂可，而有不焉；臣獻其不，以成其可。』此敍言宣帝令擊西羌，充國不從，固上屯田之策也。」</note>
武賢父子，虎臣之俊。述趙充國辛慶忌傳第三十九。</p>
   </div>
   <div>
      <p>義陽樓蘭，長羅昆彌，安遠日逐，義成郅支。陳湯誕節，救在三悊；
      <note>[一]鄭氏曰：「三悊，謂劉向、谷永、耿育皆訟救湯也。」師古曰：「誕節，言其放縱不拘也。」</note>
會宗勤事，疆外之桀。述傅常鄭甘陳段傳第四十。</p>
   </div>
   <pb n="4260"/>
   <div>
      <p>不疑膚敏，應變當理，
      <note>[一]劉德曰：「膚，美也。敏，疾也。言於闕下卒變，定方遂詐，非衞太子也。」師古曰：「詩大雅文王之篇曰『殷士膚敏』，謂微子也，故引以為辭。」</note>
辭霍不婚，逡遁致仕。
      <note>[二]師古曰：「遁讀與巡同。」</note>
疏克有終，散金娛老。定國之祚，于其仁考。廣德、當、宣，近於知恥。
      <note>[三]晉灼曰：「當宣帝時始仕，至元帝時以歲惡民流，便乞骸骨去。此為知恥。」師古曰：「此說非也。當為平當也。宣，彭宣也。言廣德、平當、彭宣三人不苟于祿位，並為知恥也。本傳贊曰：『薛廣德保懸車之榮，平當逡巡有恥，彭宣見險而止：異乎苟患失之者矣。』」</note>
述雋疏于薛平彭傳第四十一。</p>
   </div>
   <div>
      <p>四皓遯秦，古之逸民，不營不拔，嚴平、鄭真。
      <note>[一]應劭曰：「爵祿不能營其志，威武不能屈其身也。易曰『不可榮以祿』，又曰『確乎不可拔也』。」</note>
吉困于賀，涅而不緇；禹既黃髮，以德來仕。
      <note>[二]師古曰：「論語稱孔子曰：『不曰白乎？涅而不緇。』涅，汙泥也。可以染皂。緇，黑色也。言天性潔白者，雖處汙涅之中，其色不變也。緇，合韻音側仕反。」</note>
舍惟正身，勝死善道；郭欽、蔣詡，近遯之好。
      <note>[三]應劭曰：「易曰『好遯君子吉』，言遭暴亂之世，好以和順遯去，不離其害也。」</note>
述王貢兩龔鮑傳第四十二。</p>
   </div>
   <div>
      <p>扶陽濟濟，聞詩聞禮。玄成退讓，仍世作相。
      <note>[一]師古曰：「仍，（類）〔頻〕也。」
            
         
         仍，（類）〔頻〕也。　景祐、殿本都作「頻」，此誤。
      </note>
漢之宗廟，叔孫是謨，革自孝元，諸儒變度。
      <note>[二]如淳曰：「造迭毀之（義）〔議〕也。」
            
         
         造迭毀之（義）〔議〕也。　景祐本作「義」，殿本作「議」。王先謙說作「議」是。
師古曰：「謨，謀也，合韻音慕。」</note>
國之誕章，博載其路。
      <note>[三]師古曰：「誕，大也。謂憲章之大者，故廣載之。」</note>
述韋賢傳第四十三。</p>
   </div>
   <pb n="4261"/>
   <div>
      <p>高平師師，惟辟作威，圖黜凶害，天子是毗。
      <note>[一]鄧展曰：「師師，相師法也。」師古曰：「尚書洪範云『惟辟作威』，言威權者，唯人君得作之耳。詩小雅節南山之篇曰：『尹氏太師，惟周之氐，秉國之鈞，四方是維，天子是毗。』言大臣之職，輔佐天子者也。此敍言魏相欲崇君道而黜私權，故引書詩以為言也。」</note>
博陽不伐，含弘光大，天誘其衷，慶流苗裔。述魏相丙吉傳第四十四。</p>
   </div>
   <div>
      <p>占往知來，幽贊神明，
      <note>[一]師古曰：「易上繫辭曰『神以知來，知以藏往』，言蓍卦之德兼神知也。說卦曰『昔者聖人之作易也，幽贊於神明而生蓍』，言欲深致神明之道，助以成教，故為蓍卜也。」</note>
苟非其人，道不虛行。
      <note>[二]師古曰：「下繫之辭也。言人能弘道，非其人則不能傳。」</note>
學微術昧，或見仿佛，疑殆匪闕，違衆迕世，
      <note>[三]師古曰：「論語稱孔子曰：『多聞闕疑，慎言其餘則寡尤；多見闕殆，慎行其餘則寡悔。』殆，危也。謂有疑則闕之也。此敍言術士不闕疑殆，故遭禍難也。」</note>
淺為尤悔，深作敦害。
      <note>[四]師古曰：「尤，過也。敦，厚也。」</note>
述眭兩夏侯京翼李傳第四十五。</p>
   </div>
   <pb n="4262"/>
   <div>
      <p>廣漢尹京，克聰克明；延壽作翊，既和且平。矜能訐上，俱陷極刑。翁歸承風，帝揚厥聲。
      <note>[一]張晏曰：「受任為右扶風，卒，宣帝下詔襃揚，賜金百斤。」</note>
敞；亦平平，文雅自贊；
      <note>[二]師古曰：「平讀曰便。便，辯也。贊，助也，以文雅助治（述）〔術〕也。
            
         
         以文雅助治（述）〔術〕也。　景祐、殿、局本都作「術」，此誤。
一說，贊，進也，以文雅自進也。」</note>
尊實赳赳，邦家之彥；
      <note>[三]師古曰：「赳赳，材勁貌也，音糾。」</note>
章死非辠，士民所歎。述趙尹韓張兩王傳第四十六。</p>
   </div>
   <div>
      <p>寬饒正色，國之司直。豐繄好剛，輔亦慕直。
      <note>[一]師古曰：「繄，是也，音烏奚反。」</note>
皆陷狂狷，不典不式。
      <note>[二]師古曰：「典，經也。式，法也。」</note>
崇執言責，隆持官守。
      <note>[三]如淳曰：「崇為尚書僕射，是言責之官也。哀帝及傅太后欲封從弟商，崇諫不聽也。」晉灼曰：「隆諫武庫兵不宜以給董賢家，此為持官守也。」</note>
寶曲定陵，並有立志。
      <note>[四]鄧展曰：「孫寶曲橈定陵侯淳于長也。」晉灼曰：「何並斬侍中王林卿奴，是立志也。」</note>
述蓋諸葛劉鄭毋將孫何傳第四十七。
      <note>[五]師古曰：「本傳毋將隆在孫寶下。今此敍云毋將孫何，是敍誤也。」</note>
      </p>
   </div>
   <div>
      <p>長倩懙懙，覿霍不舉，
      <note>[一]蘇林曰：「懙懙，行步安舒也。」師古曰：「不肯露索而見霍光，故不得大官也。懙音弋於反。」</note>
遇宣乃拔，傅元作輔，不圖不慮，見躓石、許。
      <note>[二]師古曰：「詩小雅雨無正之篇云『旻天疾威，不慮不圖』也。慮，思也。圖，謀也。言幽王見天之威，不思謀也。此敍言望之思謀不詳，卒為石顯及許史所顛躓也。躓音竹二反。」</note>
述蕭望之傳第四十八。</p>
   </div>
   <pb n="4263"/>
   <div>
      <p>子明光光，發迹西疆，列於禦侮，厥子亦良。述馮奉世傳第四十九。</p>
   </div>
   <div>
      <p>宣之四子，淮陽聰敏，
      <note>[一]師古曰：「敏，疾也，合韻音美。」</note>
舅氏蘧蒢，幾陷大理。
      <note>[二]師古曰：「蘧蒢，口柔，觀人顏色而為辭佞者也。言淮陽憲王舅張博為諂辭，幾陷王於大罪也。蘧音渠。蒢音除。幾音鉅依反。」</note>
楚孝惡疾，東平失軌，
      <note>[三]師古曰：「惡疾謂眚病也。軌，法則也。」</note>
中山凶短，母歸戎里。
      <note>[四]張晏曰：「戎氏女歸戎氏之里也。」</note>
元之二王，孫後大宗，
      <note>[五]孟康曰：「謂哀、平帝。」</note>
昭而不穆，大命更登。
      <note>[六]鄧展曰：「昭而不穆，有父無子。」張晏曰：「大命，帝位也。」師古曰：「更音工衡反。」</note>
述宣元六王傳第五十。</p>
   </div>
   <div>
      <p>樂安褏褏，古之文學，
      <note>[一]師古曰：「褏褏，盛貌也，音弋（敍）〔救〕反。
            
         
         音弋（敍）〔救〕反。　景祐、殿本都作「救」，此誤。
學，合韻音下教反。」</note>
民具爾瞻，困于二司。
      <note>[二]師古曰：「詩小雅節南山之篇曰『赫赫師尹，民具爾瞻』，言師尹之任，位尊職重，下所瞻望，而乃為不善乎，深責之也。此敍言匡衡失德，不終相位，故引以為辭耳。二司者，司隸校尉王尊劾奏衡追奏石顯揚著先帝任用傾覆之臣，司隸校尉王駿劾奏衡專地盜土也。司，合韻音先寺反。」</note>
安昌貨殖，朱雲作娸。
      <note>[三]晉灼曰：「娸，醜也。」師古曰：「朱雲廷言欲斬張禹，是為醜惡之娸，音欹，合韻音丘吏反。」</note>
博山惇慎，受莽之疚。
      <note>[四]師古曰：「疚，病也。孔光後更曲意從莽之欲，以病其德行也。」</note>
述匡張孔馬傳第五十一。</p>
   </div>
   <pb n="4264"/>
   <div>
      <p>樂昌篤實，不橈不詘，遘閔既多，是用廢黜。
      <note>[一]師古曰：「詩鄁柏舟曰『遘閔既多，受侮不少』。遘，遇也。閔，病也。謂見病害甚衆也。此敍言王商深為王鳳所排陷也。」</note>
武陽殷勤，輔導副君，既忠且謀，饗茲舊勳。高武守正，因用濟身。
      <note>[二]師古曰：「言傅喜不阿附傅太后，故得免禍。」</note>
述王商、史丹、傅喜傳第五十二。</p>
   </div>
   <div>
      <p>高陽文法，揚鄉武略，政事之材，道德惟薄，位過厥任，鮮終其祿。
      <note>[一]師古曰：「鮮，少也，音先踐反。」</note>
博之翰音，鼓妖先作。
      <note>[二]劉德曰：「易曰『翰音登于天，貞凶』。上九處非其位，亢極，故『何可長也？』位在上高，故曰翰音。博拜時聞有鼓聲也。」師古曰：「『翰音登于天』，中孚卦上九爻辭也。翰音高飛而且鳴，喻居非其位，聲過其實也。」</note>
述薛宣朱博傳第五十三。</p>
   </div>
   <div>
      <p>高陵修儒，任刑養威，用合時宜，器周世資。義得其勇，如虎如貔，進不跬步，宗為鯨
</p>
   </div>
   <pb n="4265"/>
   <div>
      <p>
鯢。
      <note>[一]師古曰：「半步曰跬，音空橤反。」</note>
述翟方進傳第五十四。</p>
   </div>
   <div>
      <p>統微政缺，災眚屢發。永陳厥咎，戒在三七。鄴指丁、傅，略窺占術。述谷永杜鄴傳第五十五。</p>
   </div>
   <div>
      <p>哀、平之卹，丁、傅、莽、賢。武、嘉戚之，乃喪厥身。高樂廢黜，咸列貞臣。述何武王嘉師丹傳第五十六。</p>
   </div>
   <div>
      <p>淵哉若人！實好斯文。初擬相如，獻賦黃門，輟而覃思，草法篹玄，
      <note>[一]師古曰：「輟，止也。篹與撰同。言止不復作賦，草創法言及撰太玄經也。」</note>
斟酌六經，放易象論，
      <note>[二]師古曰：「放音甫往反。論，論語也。」</note>
潛于篇籍，以章厥身。
      <note>[三]師古曰：「章，明也。」</note>
述揚雄傳第五十七。</p>
   </div>
   <div>
      <p>獷獷亡秦，滅我聖文，
      <note>[一]師古曰：「獷獷，麤惡之貌。言無親也。獷音穬，又音九永反。」</note>
漢存其業，六學析分。是綜是理，是綱是紀，師徒彌散，著其終始。
      <note>[二]師古曰：「散謂分派也。」</note>
述儒林傳第五十八。</p>
   </div>
   <pb n="4266"/>
   <div>
      <p>誰毀誰譽，譽其有試。
      <note>[一]師古曰：「論語稱孔子曰：『吾之於人，誰毀誰譽，如有所譽，其有所試。』此敍言人之從政，可試而知，故引以為辭也。」</note>
泯泯羣黎，化成良吏。
      <note>[二]師古曰：「黎，衆也。言羣衆無知，從吏之化而成俗也。」</note>
淑人君子，時同功異。沒世遺愛，民有餘思。述循吏傳第五十九。</p>
   </div>
   <div>
      <p>上替下陵，姦軌不勝，猛政橫作，刑罰用興。曾是強圉，掊克為雄，
      <note>[一]師古曰：「詩大雅蕩之篇曰『曾是強圉，曾是掊克』。強圉，強梁禦善也。掊克，好聚斂，克害人也。言任用此人為虐於下也。掊音平侯反。」</note>
報虐以威，殃亦凶終。
      <note>[二]師古曰：「尚書呂刑曰『皇帝哀矜庶戮之不辜，報虐以威』，言哀閔不辜之人橫被殺戮，乃報答為虐者以威而誅絕也。」</note>
述酷吏傳第六十。</p>
   </div>
   <div>
      <p>四民食力，罔有兼業，大不淫侈，細不匱乏，蓋均無貧，遵王之法。
      <note>[一]師古曰：「論語稱孔子曰『蓋均無貧』，言為政平均不相陵奪，則無貧匱之人也，故引之。」</note>
靡法靡度，民肆其詐，
      <note>[二]師古曰：「肆，極也。」</note>
偪上并下，荒殖其貨。
      <note>[三]師古曰：「荒，大也。」</note>
侯服玉食，敗俗傷化。
      <note>[四]張晏曰：「玉食，珍食也。」</note>
述貨殖傳第六十一。</p>
   </div>
   <pb n="4267"/>
   <div>
      <p>開國承家，有法有制，家不臧甲，國不專殺。
      <note>[一]師古曰：「殺，合韻音所例反。」</note>
矧乃齊民，作威作惠，
      <note>[二]師古曰：「矧，況也。齊民，齊等之人也。」</note>
如台不匡，禮法是謂！
      <note>[三]如淳曰：「台，我也。我，國家也。」師古曰：「匡，正也。台音怡。」</note>
述游俠傳第六十二。</p>
   </div>
   <div>
      <p>彼何人斯，竊此富貴！營損高明，作戒後世。
      <note>[一]師古曰：「詩小雅巧言之篇，刺讒人也。其詩曰：『彼何人斯？居河之麋。』賤而惡之也。此敍亦深疾佞幸之人。故引詩文以譏之。營，惑也。」</note>
述佞幸傳第六十三。</p>
   </div>
   <div>
      <p>於惟帝典，戎夷猾夏；
      <note>[一]師古曰：「於，歎辭也。帝典，虞書舜典也。載舜命咎繇作士，戒之曰：『蠻夷猾夏。』猾，亂也。夏，諸夏也。於讀曰烏。」</note>
周宣攘之，亦列風雅。
      <note>[二]師古曰：「攘，卻也。」</note>
宗幽既昬，淫於襃女，
      <note>[三]師古曰：「宗幽，幽王居宗周也。」</note>
戎敗我驪，遂亡酆鄗。
      <note>[四]張晏曰：「申侯與戎共伐周，敗於驪山下，遂殺幽王。平王東徙都成周。」</note>
大漢初定，匈奴強盛，圍我平城，寇侵邊境。
      <note>[五]師古曰：「境合韻音竟。」</note>
至于孝武，爰赫斯怒，王師雷起，霆擊朔野。
      <note>[六]師古曰：「霆，疾雷也，音廷。」</note>
宣承其末，乃施洪德，震我威靈，五世來服。
      <note>[七]師古曰：「自宣至平凡五帝。」</note>
王莽竊命，是傾是覆，備其變理，為世典式。述匈奴傳第六十四。</p>
   </div>
   <pb n="4268"/>
   <div>
      <p>西南外夷，種別域殊。南越尉佗，自王番禺，攸攸外寓，閩越、東甌。
      <note>[一]師古曰：「攸攸，遠貌。」</note>
爰洎朝鮮，燕之外區。漢興柔遠，與爾剖符。
      <note>[二]師古曰：「柔，安也。剖符，謂封之也。」</note>
皆恃其岨，乍臣乍驕，孝武行師，誅滅海隅。述西南夷兩越朝鮮傳第六十五。</p>
   </div>
   <div>
      <p>西戎即序，夏后是表。
      <note>[一]張晏曰：「表，外也。禹就敍以為外國也。」師古曰：「此說非也。表，明也，明以德化也。」</note>
周穆觀兵，荒服不旅。
      <note>[二]張晏曰：「觀，示也。旅，陳也。犬戎終王而朝周，穆王以不享征之，是以荒服不陳於廷也。」</note>
漢武勞神，圖遠甚勤。王師驒驒，致誅大宛。
      <note>[三]鄭氏曰：「驒驒，盛也。」師古曰：「此說非也。小雅四牡之詩曰：『四牡騑騑，驒驒駱馬。』驒驒，喘息之貌。馬勞則
喘，此敍言漢遠征西域，人馬疲弊也。驒音它丹反。」</note>
姼姼公主，乃女烏孫，
      <note>[四]孟康曰：「姼音題。姼姼、惕惕，愛也。」師古曰：「此說非也。姼音上支反。姼姼，好貌也。魏詩葛屨之篇曰『好人提提』，音義同耳。女，妻也，音乃據反。言漢以好女配烏孫也。」</note>
使命乃通，條支之瀕。
      <note>[五]師古曰：「瀕，涯也，音頻，又音賓。」</note>
昭、宣承業，都護是立，總督城郭，三十有六，修奉朝貢，各以其職。述西城傳第六十六。</p>
   </div>
   <pb n="4269"/>
   <div>
      <p>詭矣禍福，刑于外戚。
      <note>[一]師古曰：「詭，違也。言禍福相違，終始不一也。」</note>
高后首命，呂宗顛覆。薄姬石魏，宗文產德。
      <note>[二]如淳曰：「薄姬在魏，許負相，當生天子。魏豹聞負言，不與漢，遂禽而死也。」師古曰：「石，古墜字。」</note>
竇后違意，考盤于代。
      <note>[三]師古曰：「詩衞風曰『考盤在澗』。考，成也。盤，樂也。此敍言竇姬初欲適趙，而向代，違其本意，卒以成樂也。」</note>
王氏仄微，世武作嗣。子夫既興，扇而不終。
      <note>[四]師古曰：「扇，熾也。」</note>
鈎弋憂傷，孝昭以登。上官幼尊，類禡厥宗。
      <note>[五]應劭曰：「詩云『是類是禡』。禮，將征伐，告天而祭謂之類，告以事類也。至所征伐之地，表而祭之謂之禡。禡者，馬也。馬者兵之首，故祭其先神也。言上官后雖幼尊貴，家族以惡逆誅滅也。」師古曰：「禡音莫暇反。」</note>
史娣、王悼，身遇不祥，及宣饗國，二族後光。恭哀產元，夭而不遂。邛成乘序，履尊三世。
      <note>[六]張晏曰：「至成帝乃崩也。」師古曰：「乘序，謂登至尊之處也。」</note>
飛燕之妖，禍成厥妹。丁、傅僭恣，自求凶害。中山無辜，乃喪馮、衞。
      <note>[七]師古曰：「馮昭儀，中山孝王母也，為傅氏所陷。衞姬，中山孝王后也，為王莽所滅。」</note>
惠張、景薄，武陳、宣霍，成許、哀傅，平王之作，事雖歆羨，非天所度。
      <note>[八]師古曰：「作，起也。度，居也。言惠帝至平帝王皇后七人，時雖處尊位，人心羨慕，以非天意所居，故終用不昌也。度音徒各反。」</note>
怨咎若茲，如何不恪！
      <note>[九]師古曰：「恪，敬也。」</note>
述外戚傳第六十七。</p>
   </div>
   <pb n="4270"/>
   <div>
      <p>元后娠母，月精見表。
      <note>[一]師古曰：「娠音身。」</note>
遭成之逸，政自諸舅。
      <note>[二]師古曰：「言成帝貪自逸樂，而委政於王氏。」</note>
陽平作威，誅加卿宰。
      <note>[三]師古曰：「謂王商及王章也。」</note>
成都煌煌，假我明光。
      <note>[四]師古曰：「煌煌，熾貌。」</note>
曲陽（高高）〔歊歊〕，
      <note>曲陽（高高）〔歊歊〕，　景祐、殿本都作「歊」，此誤。</note>
亦朱其堂。
      <note>[五]師古曰：「（高高）〔歊歊〕，氣盛也，音許驕反。」</note>
新都亢極，作亂以亡。述元后傳第六十八。</p>
   </div>
   <div>
      <p>咨爾賊臣，篡漢滔天，行驕夏癸，虐烈商辛。
      <note>[一]張晏曰：「桀名癸，紂名辛。」</note>
偽稽黃、虞，繆稱典文，
      <note>[二]師古曰：「稽，考也。」</note>
衆怨神怒，惡復誅臻。
      <note>[三]張晏曰：「復，周也。臻，至也。十二歲歲星一復，莽稱帝十三歲而見誅也。左氏傳曰『美惡周必復』。」師古曰：「復音扶目反。」</note>
百王之極，究其姦昏。述王莽傳第六十九。</p>
   </div>
   <pb n="4271"/>
   <div>
      <p>凡漢書，敍帝皇，
      <note>[一]張晏曰：「十二紀也。」</note>
列官司，建侯王。
      <note>[二]張晏曰：「百官表及諸侯王表也。」</note>
準天地，統陰陽，
      <note>[三]張晏曰：「準天地，天文志也。統，合也。陰陽，五行志也。」</note>
闡元極，步三光。
      <note>[四]張晏曰：「闡，大也。元，始也。極，至也。三光，日月星也。大推上極元始以來，及星辰度數，謂律曆志。」</note>
分州域，物土疆，
      <note>[五]張晏曰：「地理及溝洫志也。」</note>
窮人理，該萬方。
      <note>[六]張晏曰：「人理，古今人表。萬方，謂郊祀志有日月星辰天下山川人鬼之神。」</note>
緯六經，綴道綱，
      <note>[七]張晏曰：「藝文志也。」</note>
總百氏，贊篇章。
      <note>[八]師古曰：「贊，明也。」</note>
函雅故，通古今，
      <note>[九]張晏曰：「包含雅訓之故，及古今之語。」</note>
正文字，惟學林。
      <note>[一０]師古曰：「信惟文學之林藪也。凡此總說帝紀、表、志、列傳，備有天地鬼神人事，政治道德，術藝文章。汎而言之，盡在漢書耳，亦不皆如張氏所說也。」</note>
述敍傳第七十。</p>
   </div>
</xml>
