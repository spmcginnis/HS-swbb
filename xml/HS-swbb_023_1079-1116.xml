<?xml version="1.0" encoding="UTF-8"?>
<xml>
      <!-- tei-like text fragment file.  created 20150720.  page numbers need checking and some blank pages will need to be added -->
      <!-- Needs verification and collation. -->
      <div>
            <pb n="1079"/>
            <head/>
            <p>夫人宵天地之䫉，
                        <note>[一]應劭曰：「宵，類也。頭圜象天，足方象地。」孟康曰：「宵，化也，言稟天地氣化而生也。」師古曰：「宵義與肖同，應說是也。故庸妄之人謂之不肖，言其狀無所象似也。，古貌字。」</note>
                  懷五常之性， <note>[二]師古曰：「五常，仁、義、禮、智、信。」</note> 聰明精粹，
                        <note>[三]師古曰：「精，細也，言其識性細密也。粹，淳也，音先遂反。」</note> 有生之最靈者也。爪牙不足以供耆欲，趨走不足以避利害，
                        <note>[四]師古曰：「耆讀曰嗜。」</note>
                  無毛羽以禦寒暑，必將役物以為養，任智而不恃力，此其所以為貴也。故不仁愛則不能羣，不能羣則不勝物，不勝物則養不足。羣而不足，爭心將作，上聖卓然先行敬讓博愛之德者，衆心說而從之。
                        <note>[五]師古曰：「說讀曰悅。」</note> 從之成羣，是為君矣；歸而往之，是為王矣。
                        <note>[六]師古曰：「言爭往而歸之也。」</note> 洪範曰：「天子作民父母，為天下王。」
                        <note>[七]師古曰：「洪範，周書也。」</note>
                  聖人取類以正名，而謂君為父母，明仁愛德讓，王道之本也。愛待敬而不敗，德須威而久立，故制禮以崇敬，作刑以明威也。聖人既躬明悊之性，
                        <note>[八]師古曰：「躬謂身親有之。」</note> 必通天地之心，制禮作教，立法設刑，動緣民情，而則天象地。
                        <note>[九]師古曰：「則，法也。」</note> 故曰先王立禮，「則天之明，因地之性」也。
                        <note>[一０]師古曰：「春秋左氏傳載鄭大夫子太叔之辭也。」</note> 刑罰威獄，以類天之震曜殺戮也；
                        <note>[一一]師古曰：「震謂雷電也。」</note> 溫慈惠和，以效天之生殖長育也。書云「天秩有禮」，「天討有罪」。
                        <note>[一二]師古曰：「此虞書咎繇謨之辭也。秩，敘也。言有禮者天則進敘之，有罪者天則討治之。」</note> 故聖人因天秩而制五禮，
                        <note>[一三]師古曰：「五禮，吉、凶、賓、軍、嘉。」</note> 因天討而作五刑。 <note>[一四]師古曰：「其說在下也。」</note>
                  大刑用甲兵， <note>[一五]張晏曰：「以六師誅暴亂。」</note> 其次用斧鉞； <note>[一六]韋昭曰：「斬刑也。」</note> 中刑用刀鋸，
                        <note>[一七]韋昭曰：「刀，割刑。鋸，刖刑也。」</note> 其次用鑽鑿；
                        <note>[一八]韋昭曰：「鑽，髕刑也。鑿，黥刑也。」師古曰：「鑽，鑽去其髕骨也。鑽音子端反。髕音頻忍反。」</note>薄刑用鞭<pb
                        n="1080"/>扑。 <note>[一九]師古曰：「扑，杖也，音普木反。」</note> 大者陳諸原野，
                        <note>[二０]師古曰：「謂征討所殺也。」</note> 小者致之市朝，
                        <note>[二一]應劭曰：「大夫以上尸諸朝，士以下尸諸市。」</note> 其所繇來者上矣。
                        <note>[二二]師古曰：「繇讀與由同。」</note>
            </p>
            <pb n="1081"/>
            <p>自黃帝有涿鹿之戰以定火災， <note>[一]鄭氏曰：「涿鹿在彭城南。與炎帝戰，炎帝火行，故云火（炎）〔災〕。」 炎帝火行，故云火（炎）〔災〕。
                        景祐、殿本都作「災」。王先謙說作「災」是。
                        李奇曰：「黃帝與炎帝戰於阪泉，今言涿鹿，地有二名也。」文穎曰：「國語云，黃帝，炎帝弟也。炎帝號神農，火行也，後子孫暴虐，黃帝伐之，故言以定火災。律曆志云『與炎帝後戰於阪泉』。涿鹿在上谷，今見有阪泉地黃帝祠。」師古曰：「文說是也。彭城者，上谷北別有彭城，非宋之彭城也。」</note>
                  顓頊有共工之陳以定水害。
                        <note>[二]文穎曰：「共工，主水官也，少昊氏衰，秉政作害，顓頊伐之。本主水官，因為水行也。」師古曰：「共讀曰龔。次下亦同。」</note>
                  唐虞之際，至治之極，猶流共工，放讙兜，竄三苗，殛鯀，然後天下服。
                        <note>[三]師古曰：「舜受堯禪而流共工于幽州，放讙兜于崇山，竄三苗于三危，殛鯀于羽山也。殛，誅也，音居力反。」</note> 夏有甘扈之誓，
                        <note>[四]師古曰：「謂啟與有扈戰于甘之野，作甘誓，事見夏書。扈國，今鄠縣是也。甘卽甘水之上。」</note> 殷、周以兵定天下矣。
                        <note>[五]師古曰：「謂湯及武王。」</note> 天下既定，戢臧干戈，教以文德， <note>[六]師古曰：「戢，斂也。」</note>
                  而猶立司馬之官，設六軍之衆， <note>[七]師古曰：「司馬，夏官卿，掌邦政，軍旅屬焉。萬二千五百人為軍，王則六軍也。」</note>
                  因井田而制軍賦。地方一里為井，井十為通，通十為成，成方十里；成十為終，終十為同，同方百里；同十為封，封十為畿，畿方千里。有稅有（租）〔賦〕。
                        <note>有稅有（租）〔賦〕。 王鳴盛說下文卽云「稅以足食，賦以足兵」，證之顏注則合作「有稅有賦」。按景祐、殿本都作「有賦」。</note>
                  <note>[八]師古曰：「稅者，田租也。賦謂發斂財也。」</note>
                  稅以足食，賦以足兵。故四井為邑，四邑為丘。丘，十六井也，有戎馬一匹，牛三頭。四丘為甸。甸，六十四井也，有戎馬四匹，兵車一乘，牛十二頭，甲士三人，卒七十二人，干戈備具，是謂乘馬之法。
                        <note>[九]鄭氏曰：「甲士在車上也。」師古曰：「乘音食證反。其下並同。」</note> 一同百里，提封萬井，
                        <note>[一０]蘇林曰：「提音秪，陳留人謂舉田為秪。」李奇曰：「提，舉也，舉四封之內也。」師古曰：「李說是也。提讀如本字，蘇音非也。說者或以為積土而封謂之隄封，既改文字，又失義也。」</note>
                  除山川沈斥，城池邑居，園囿術路，三千六百井，
                        <note>[一一]臣瓚曰：「沈斥，水田舄鹵也。」如淳曰：「術，大道也。」師古曰「川謂水之通流者也。沈謂居深水之下也。斥，鹹鹵之地。」</note>
                  定出賦六千四百井，戎馬四百匹，兵車百乘，此卿大夫采地之大者也，
                        <note>[一二]師古曰：「采，官也。因官食地，故曰采地。爾雅曰『采、寮，官也』。說者不曉采地之義，因謂菜地，云以種菜，非也。」</note>是謂百乘之家。一封三百一十六里，提封十萬<pb
                        n="1082"
                  />井，定出賦六萬四千井，戎馬四千匹，兵車千乘，此諸侯之大者也，是謂千乘之國。天子畿方千里，提封百萬井，定出賦六十四萬井，戎馬四萬匹，兵車萬乘，故稱萬乘之主。戎馬車徒干戈素具，春振旅以搜，夏拔舍以苗，秋治兵以獮，冬大閱以狩，
                        <note>[一三]師古曰：「振旅，整衆也。搜，搜擇不任孕者。拔舍，草止，不妨農也。苗，為苗除害也。治兵，觀威武也。獮，應殺氣也。大閱，簡車馬也。狩，火田。一曰，狩，守也，圍守而取之。拔音步末反。」</note>
                  皆於農隙以講事焉。 <note>[一四]師古曰：「隙，空閑也。講，和習之也。」</note> 五國為屬，屬有長；十國為連，連有帥；
                        <note>[一五]師古曰：「長音竹兩反。帥音所類反。」</note> 三十國為卒，卒有正；二百一十國為州，州有牧。連帥比年簡車，
                        <note>[一六]師古曰：「比年，頻年也。」</note> 卒正三年簡徒， <note>[一七]師古曰：「徒，人衆。」</note>
                  羣牧五載大簡車徒，此先王為國立武足兵之大略也。</p>

            <pb n="1083"/>
            <p>周道衰，法度， <note>[一]師古曰：「卽墮字。墮，毀也，音火規反。」</note> 至齊桓公任用管仲，而國富民安。公問行伯用師之道，
                        <note>[二]師古曰：「伯讀曰霸。」</note>
                  管仲曰：「公欲定卒伍，修甲兵，大國亦將修之，而小國設備，則難以速得志矣。」於是乃作內政而寓軍令焉，
                        <note>[三]師古曰：「寓，寄也，寄於內政而修軍令也。」</note> 故卒伍定虖里，而軍政成虖郊。連其什伍，
                        <note>[四]師古曰：「五人為伍，二伍為什。」</note>居處同樂，死生同憂，禍福共<pb n="1084"
                  />之，故夜戰則其聲相聞，晝戰則其目相見，緩急足以相死。其教已成，外攘夷狄，內尊天子，以安諸夏。
                        <note>[五]師古曰：「攘，卻也。諸夏，中國之諸侯也。夏，大也，言大於四夷也。攘音人羊反。」</note> 齊（威）〔桓〕既沒，
                        <note>齊（威）〔桓〕既沒， 景祐、殿本都作「桓」。</note> 晉文接之，亦先定其民，作被廬之法，
                        <note>[六]應劭曰：「搜於被廬之地，作執秩以為六官之法，因以名之也。」師古曰：「被廬，晉地也。被音皮義反。」</note> 總帥諸侯，迭為盟主。
                        <note>[七]師古曰：「迭，互也，音大結反。」</note> 然其禮已頗僭差，又隨時苟合以求欲速之功，故不能充王制。二伯之後，寖以陵夷，
                        <note>[八]師古曰：「寖，漸也。陵夷，頹替也。二伯，齊桓公、晉文公也。伯讀曰霸。」</note> 至魯成公作丘甲，
                        <note>[九]師古曰：「丘，十六井也，止出戎馬一匹，牛三頭。四丘為甸。甸，六十四井也，乃出戎馬四匹，兵車一乘，牛十二頭，甲士三人，卒七十二人耳。今乃使丘出甸賦，違常制也。一說，別令人為丘作甲也。士農工商四類異業，甲者非凡人所能為，而令作之，譏不正也。」</note>
                  哀公用田賦， <note>[一０]師古曰：「田賦者，別計田畝及家財各為一賦。言不依古制，役煩斂重也。」</note>
                  搜狩治兵大閱之事皆失其正。春秋書而譏之，以存王道。於是師旅亟動，百姓罷敝， <note>[一一]師古曰：「亟，屢也，音丘吏反。罷讀曰疲。」</note>
                  無伏節死難之誼。孔子傷焉，曰：「以不教民戰，是謂棄之。」 <note>[一二]師古曰：「論語載孔子之言也，非其不素習。」</note>
                  故稱子路曰：「由也，千乘之國，可使治其賦也。」而子路亦曰：「千乘之國，攝虖大國之間，加之以師旅，因之以饑饉，由也為之，比及三年，可使有勇，且知方也。」
                        <note>[一三]師古曰：「皆論語所載也。方，道也。比音必寐反。」</note> 治其賦兵教以禮誼之謂也。</p>
            <pb n="1085"/>
            <p>春秋之後，滅弱吞小，並為戰國，稍增講武之禮，以為戲樂，用相夸視。 <note>[一]師古曰：「視讀曰示。」</note> 而秦更名角抵，
                        <note>[二]師古曰：「抵音丁禮反，解在武紀。」</note> 先王之禮沒於淫樂中矣。雄桀之士因勢輔時，作為權詐以相傾覆，吳有孫武，齊有孫臏，
                        <note>[三]師古曰：「臏音頻忍反。」</note> 魏有吳起，秦有商鞅，皆禽敵立勝，垂著篇籍。當此之時，合從連衡，
                        <note>[四]師古曰：「衡，橫也。戰國時，齊、楚、韓、魏、燕、趙為從，秦國為衡。從音子容反。謂其地形南北從長也。秦地形
                        東西橫長，故為衡也。」</note> 轉相攻伐，代為雌雄。 <note>[五]師古曰：「代亦迭也。」</note> 齊愍以技擊彊，
                        <note>[六]孟康曰：「兵家之技巧。技巧者，習手足，便器械，積機關，以立攻守之勝。」</note> 魏惠以武卒奮，
                        <note>[七]師古曰：「奮，盛起。」</note> 秦昭以銳士勝。 <note>[八]師古曰：「銳，勇利。」</note>
                  世方爭於功利，而馳說者以孫、吳為宗。時唯孫卿明於王道， <note>[九]師古曰：「孫卿，楚人也，姓荀字況，避漢宣帝之諱，故改曰孫卿。」</note>
                  而非之曰：「彼孫、吳者，上勢利而貴變詐；施於暴亂昏嫚之國，君臣有間， <note>[一０]師古曰：「言有間隙不諧和。」</note>
                  上下離心，政謀不良，故可變而詐也。夫仁人在上，為下所卬， <note>[一一]師古曰：「卬讀曰仰。」</note> 猶子弟之衞父兄，若手足之扞頭目，何可當也？
                        <note>[一二]師古曰：「扞，禦難也，音下旦反。」</note>
                  鄰國望我，歡若親戚，芬若椒蘭，顧視其上，猶焚灼仇讎。人情豈肯為其所惡而攻其所好哉？故以桀攻桀，猶有巧拙；以桀詐堯，若卵投石，夫何幸之有！
                        <note>[一三]師古曰：「言往必破碎。」</note>詩曰：『武王載旆，有虔秉鉞，如火烈烈，則莫我敢<pb n="1086"/>遏。』
                        <note>[一四]師古曰：「殷頌長發之詩也。武王謂湯也。虔，敬也。遏，止也。言湯建號興師，本猶仁義，雖執戚鉞，以敬為先，故得如火之盛，無能止也。」</note>
                  言以仁誼綏民者，無敵於天下也。若齊之技擊，得一首則受賜金。事小敵脃，則媮可用也； <note>[一五]師古曰：「媮與偷同，謂苟且。」</note>
                  事鉅敵堅，則渙然離矣。 <note>[一六]師古曰「鉅，大也。渙然，散貌。」</note> 是亡國之兵也。魏氏武卒，衣三屬之甲，
                        <note>[一七]服虔曰：「作大甲三屬，竟人身也。」蘇林曰：「兜鍪也，盆領也，髀褌也。」如淳曰：「上身一，髀褌一，踁繳一，凡三屬也。」師古曰：「如說是也。屬，聯也，音之欲反。髀音陛。踁卽脛字。」</note>
                  操十二石之弩，負矢五十个，置戈其上，冠冑帶劍，贏三日之糧，
                        <note>[一八]師古曰：「个讀曰箇。箇，枚也。冑，兜鍪也。冠冑帶劍者，著兜鍪而又帶劍也。贏謂擔負也，音盈。」</note> 日中而趨百里，
                        <note>[一九]師古曰：「中，一日之中。」</note> 中試則復其戶，利其田宅。
                        <note>[二０]師古曰：「中試，試之而中科條也。復謂免其賦稅也。利田宅者，給其便利之處也。中音竹仲反。復音方目反。」</note>
                  如此，則其地雖廣，其稅必寡，其氣力數年而衰。是危國之兵也。秦人，其生民也陿，其使民也酷烈。
                        <note>[二一]師古曰：「陿，地小也。隘，險固也。酷，重厚也。烈，猛威也。」</note> 劫之以勢，隱之以，
                        <note>[二二]鄭氏曰：「秦地多隘，臧隱其民於隘中也。」臣瓚曰：「秦政急峻，隱括其民於隘狹之法。」師古曰：「鄭說是也。」</note>
                  狃之以賞慶，道之以刑罰， <note>[二三]師古曰：「狃，串習也，音女九反。道讀曰導。」</note>
                  使其民所以要利於上者，非戰無由也。功賞相長，五甲首而隸五家，
                        <note>[二四]服虔曰：「能得著甲者五人首，使得隸役五家也。」如淳曰：「役隸五家，是為相君長。」</note>
                  是最為有數，故能四世有勝於天下。然皆干賞蹈利之兵，庸徒鬻賣之道耳， <note>[二五]師古曰：「鬻音育。」</note> 未有安制矜節之理也。
                        <note>[二六]師古曰：「矜，（特）〔持〕也。」 矜，（特）〔持〕也。 景祐、殿本都作「持」。 </note>
                  故雖地廣兵彊，鰓鰓常恐天下之一合而共軋己也。
                        <note>[二七]蘇林曰：「鰓音慎而無禮則葸之葸。鰓，懼貌也。」張晏曰：「軋，踐轢也。」師古曰：「鰓音先祀反。軋音於黠反。」</note>
                  至乎齊桓、晉文之兵，可謂入其域而有節制矣， <note>[二八]孟康曰：「入王兵之域，而未盡善也。」</note>
                  然猶未本仁義之統也。故齊之技擊不可以遇魏之武卒，魏之武卒不可以直秦之銳士， <note>[二九]師古曰：「直亦當也。」</note>
                  秦之銳士不可以當桓、文之節制，桓、文之節制不可以敵湯、武之仁義。」</p>
            <pb n="1088"/>
            <p>故曰：「善師者不陳，
                        <note>[一]師古曰：「戰陳之義本因陳列為名，而音變耳，字則作陳，更無別體。而末代學者輒改其字旁從車，非經史之本文也。今宜依古，不從流俗也。」</note>
                  善陳者不戰，善戰者不敗，善敗者不亡。」若夫舜修百僚，咎繇作士， <note>[二]師古曰：「士師，理官，謂司寇之職也。」</note> 命以「蠻夷猾夏，寇賊姦軌」，
                        <note>[三]師古曰：「虞書舜典舜命咎繇之文也。猾，亂也。夏，諸夏也。寇謂攻剽，賊謂殺人。在外為姦，在內為軌。」</note>
                  而刑無所用，所謂善師不陳者也。湯、武征伐，陳師誓衆，而放禽桀、紂， <note>[四]師古曰：「謂湯誓、泰誓、牧誓是也。」</note>
                  所謂善陳不戰者也。齊桓南服彊楚，使貢周室， <note>[五]師古曰：「謂僖四年伐楚，次于陘，責包茅不入，王祭不供也。」</note> 北伐山戎，為燕開路，
                        <note>[六]師古曰：「謂莊三十年伐山戎，以其病燕故也。」</note> 存亡繼絕，功為伯首，
                        <note>[七]師古曰：「謂存三亡國，衞、邢、魯也。伯讀曰霸。」</note> 所謂善戰不敗者也。楚昭王遭闔廬之禍，國滅出亡，
                        <note>[八]師古曰：「謂定四年吳入郢，楚子出，涉睢濟江，入于雲中也。」</note>
                  父老送之。王曰：「父老反矣！何患無君？」父老曰：「有君如是其賢也！」 <note>[九]師古曰：「言無有如此君者。」</note>相與從<pb n="1089"
                  />之。或犇走赴秦，號哭請救， <note>[一０]師古曰：「謂申包胥如秦乞師也。犇，古奔字。」</note> 秦人（憐之謂）〔為〕之出兵。
                        <note>秦人（憐之謂）〔為〕之出兵。 景祐本無「憐之」二字。王念孫說通典亦無，疑後人所加。「謂」作「為」。</note>
                  <note>[一一]師古曰：「謂秦子蒲、子武帥車五百乘以救楚也。」</note> 二國并力，遂走吳師，
                        <note>[一二]師古曰：「謂子蒲大敗夫槩王于沂，（遂）〔薳〕射之子 （遂）〔薳〕射之子 王先謙說「遂」當為「薳」，各本皆誤。按景祐本作「薳」，不誤。
                        從子西敗吳師於軍祥。」</note> 昭王返國， <note>[一三]師古曰：「吳師已歸，楚子入郢。」</note>
                  所謂善敗不亡者也。若秦因四世之勝，據河山之阻，任用白起、王翦豺狼之徒，奮其爪牙，禽獵六國，以并天下。 <note>[一四]師古曰：「言如獵之取獸。」</note>
                  窮武極詐，士民不附，卒隸之徒，還為敵讎， <note>[一五]師古曰：「謂陳勝、吳廣、英布之徒也。」</note> 猋起雲合，果共軋之。
                        <note>[一六]師古曰：「猋，疾風也。如猋之起，言其速也。如雲之合，言其盛也。猋音必遙反。」</note>
                  斯為下矣。凡兵，所以存亡繼絕，救亂除害也。故伊、呂之將，子孫有國，與商周並。 <note>[一七]師古曰：「言其同盛衰也。」</note>
                  至於末世，苟任詐力，以快貪殘，爭城殺人盈城，爭地殺人滿野。孫、吳、商、白之徒，皆身誅戮於前，而（功）〔國〕滅亡於後。 <note>而（功）〔國〕滅亡於後。
                        錢大昭說監本、閩本「功」作「國」。按景祐、殿本都作「國」。王先謙說作「國」是。</note>
                  <note>[一八]師古曰：「孫武、孫臏、吳起、商鞅、白起也。」</note> 報應之勢，各以類至，其道然矣。</p>
            <pb n="1090"/>
            <p>漢興，高祖躬神武之材，行寬仁之厚，總擥英雄，以誅秦、項。任蕭、曹之文，用良、平之謀，騁陸、酈之辯，明叔孫通之儀，文武相配，大略舉焉。天下既定，踵秦而置材官於郡國，
                        <note>[一]師古曰：「踵，因也。」</note> 京師有南北軍之屯。至武帝平百粵，內增七校，
                        <note>[二]晉灼曰：「百官表中壘、屯騎、步兵、越騎、長水、胡騎、射聲、虎賁，凡八校尉，胡騎不常置，故此言七也。」</note>
                  外有樓船，皆歲時講肄，修武備云。 <note>[三]師古曰：「肄，習也，音弋二反。」</note> 至元帝時，以貢禹議，始罷角抵，而未正治兵振旅之事也。</p>
            <pb n="1091"/>
            <p>古人有言：「天生五材，民並用之， <note>[一]師古曰：「五材，金、木、水、火、土也。」</note> 廢一不可，誰能去兵？」鞭扑不可弛於家，
                        <note>[二]師古曰：「弛，放也，音式爾反。」</note>
                  刑罰不可廢於國，征伐不可偃於天下；用之有本末，行之有逆順耳。孔子曰：「工欲善其事，必先利其器。」 <note>[三]師古曰：「論語載孔子之言。」</note>
                  文德者，帝王之利器；威武者，文德之輔助也。夫文之所加者深，則武之所服者大；德之所施者博，則威之所制者廣。三代之盛，至於刑錯兵寢者，其本末有序，帝王之極功也。
                        <note>[四]師古曰：「刑錯兵寢，皆謂置而弗用也。」</note>
            </p>
            <p>昔周之法，建三典以刑邦國，詰四方： <note>[一]師古曰：「詰，責也，音口一反。字或作誥，音工到反。誥，謹也，以刑治之令謹敕也。」</note> 一曰，刑新邦用輕典；
                        <note>[二]師古曰：「新闢地立君之國，其人未習於教，故用輕法。」</note> 二曰，刑平邦用中典；
                        <note>[三]師古曰：「承平守成之國，則用中典常行之法也。」</note> 三曰，刑亂邦用重典。
                        <note>[四]師古曰：「篡殺畔逆之國，化惡難移，則用重法誅殺之也。自此以上，（皆）〔大〕司寇所職也。」 自此以上，（皆）〔大〕司寇所職也。
                        景祐、殿本都作「大」。 </note> 五刑，墨罪五百，劓罪五百，宮罪五百，刖罪五百，殺罪五百，所謂刑平邦用中典者也。
                        <note>[五]師古曰：「墨，黥也，鑿其面以墨涅之。劓，截鼻也。宮，淫刑也，男子割腐，婦人幽閉。刖，斷足也。殺，死刑也。自此以上，司刑所職也。劓音牛冀反。刖音五刮反，又音月。」</note>
                  凡殺人者踣諸市， <note>[六]師古曰：「踣謂斃之也，音妨付反。」</note> 墨者使守門， <note>[七]師古曰：「黥面之人不妨禁衞也。」</note>
                  劓者使守關， <note>[八]師古曰：「以其貌毀，故遠之。」</note> 宮者使守內， <note>[九]師古曰：「人道既絕，於事便也。」</note>
                  刖者使守囿， <note>[一０]師古曰：「驅御禽獸，無足可也。」</note> 完者使守積。
                        <note>[一一]師古曰：「完謂不虧其體，但居作也。積，積聚之物也。自此以上，掌戮所職也。」</note> 其奴，男子入于罪隸，
                        <note>[一二]李奇曰：「男女徒總名為奴。」</note> 女子入舂槁。
                        <note>[一三]孟康曰：「主暴燥舂之也。」韋昭曰：「舂，舂人；槁，槁人也。給此二官之役。」師古曰：「槁音古老反。」</note>
                  凡有爵者，與七十者，與未齓者，皆不為奴。
                        <note>[一四]師古曰：「有爵，謂命士以上也。齓，毀齒，男子八歲，女子七歲，而毀齒矣。自此以上，司厲所職也。」</note>
            </p>
            <pb n="1092"/>
            <p>周道既衰，穆王眊荒，命甫侯度時作刑，以詰四方。
                        <note>[一]師古曰：「穆王，昭王之子也，享國既百年，而王眊亂荒忽，乃命甫侯為司寇，商度時宜，而作刑之制，以治四方也。甫，國名也。眊音莫報反。度音大各反。」</note>
                  墨罰之屬千，劓罰之屬千，髕罰之屬五百，宮罰之屬三百，大辟之罰其屬二百。 <note>[二]師古曰：「髕罰，去膝頭骨。大辟，死刑也。髕音頻忍反。」</note>
                  五刑之屬三千， <note>[三]師古曰：「五者之刑凡三千。」</note>蓋多於平邦中典五百<pb n="1093"/>章，所謂刑亂邦用重典者也。</p>
            <p>春秋之時，王道寖壞，教化不行， <note>[一]師古曰：「寖，漸也。」</note> 子產相鄭而鑄刑書。
                        <note>[二]師古曰：「子產，鄭大夫公孫僑也。鑄刑法於鼎，事在昭六年。」</note> 晉叔嚮非之曰：
                        <note>[三]師古曰：「叔嚮，晉大夫羊舌肸也。遺其書以非之。嚮音許兩反。」</note> 「昔先王議事以制，不為刑辟。
                        <note>[四]李奇曰：「先議其犯事，議定然後乃斷其罪，不為一成之刑著於鼎也。」師古曰：「虞舜則象以典刑，流宥五刑。周禮則三典五刑，以詰邦國。非不豫設，但弗宣露使人知之。」</note>
                  懼民之有爭心也，猶不可禁禦，是故閑之以誼，糾之以政， <note>[五]師古曰：「閑，防也。糾，舉也。」</note> 行之以禮，守之以信，奉之以仁；
                        <note>[六]師古曰：「奉，養也。」</note> 制為祿位以勸其從， <note>[七]師古曰：「勸其從教之心也。」</note>
                  嚴斷刑罰以威其淫。 <note>[八]師古曰：「淫，放也。」</note> 懼其未也，故誨之以忠，雙之以行，
                        <note>[九]晉灼曰：「雙，古竦字也。」師古曰：「雙謂獎也，又音所項反。」</note> 教之以務，
                        <note>[一０]師古曰：「時所急。」</note> 使之以和， <note>[一一]師古曰：「悅以使人也。」</note> 臨之以敬，莅之以彊，
                        <note>[一二]師古曰：「莅謂監視也。」</note> 斷之以剛。猶求聖哲之上，明察之官，忠信之長，慈惠之師。
                        <note>[一三]師古曰：「上謂公侯也。官，卿佐也。長、師，皆列職之首也。」</note>
                  民於是乎可任使也，而不生禍亂。民知有辟，則不忌於上，並有爭心，以徵於書，而徼幸以成之，弗可為矣。
                        <note>[一四]師古曰：「辟，法也。為，治也。權移於法，故人不畏上，因危文以生詐妄，徼幸而成巧，則弗可治也。」</note>
                  夏有亂政而作禹刑，商有亂政而作湯刑，周有亂政而作九刑。 <note>[一五]韋昭曰：「謂正刑五，及流、贖、鞭、扑也。」</note> 三辟之興，皆叔世也。
                        <note>[一六]師古曰：「叔世言晚時也。」</note> 今吾子相鄭國，制參辟，鑄刑書，
                        <note>[一七]孟康曰：「謂夏、殷、周亂政所制三辟也。」</note> 將以靖民，不亦難乎！
                        <note>[一八]師古曰：「靖，安也，一曰治也。」</note> 詩曰：『儀式刑文王之德，日靖四方。』
                        <note>[一九]師古曰：「周頌我將之詩也。言法象文王之德，以為儀式，則四方日以安靖也。」</note> 又曰：『儀刑文王，萬邦作孚。』
                        <note>[二０]師古曰：「大雅文王詩也。孚，信也。又言法象文王，則萬國皆信順也。」</note> 如是，何辟之有？
                        <note>[二一]師古曰：「若詩所言，不宜制刑辟。」</note> 民知爭端矣，將棄禮而徵於書。
                        <note>[二二]師古曰：「取證於刑書。」</note> 錐刀之末，將盡爭之， <note>[二三]師古曰：「喻微細。」</note>
                  亂獄滋豐，貨賂並行。 <note>[二四]師古曰：「滋，益也。」</note> 終子之世，鄭其敗虖！」子產報曰：「若吾子<pb n="1094"
                  />之言，僑不材，不能及子孫，吾以救世也。」 <note>[二五]師古曰：「言雖非長久之法，且救當時之敝。」</note>
                  媮薄之政，自是滋矣。孔子傷之，曰：「導之以德，齊之以禮，有恥且格；導之以政，齊之以刑，民免而無恥。」
                        <note>[二六]師古曰：「論語載孔子之言也。格，正也。言用德禮，則人有恥而自正；尚政刑，則下苟免而無恥。」</note>
                  「禮樂不興，則刑罰不中；刑罰不中，則民無所錯手足。」
                        <note>[二七]師古曰：「亦論語所載孔子之言也。禮以治人，樂以易俗，二者不興，則刑罰濫矣。錯，置（矣）〔也〕。」 錯，置（矣）〔也〕。
                        景祐、殿、局本都作「也」。王先謙說作「也」是。 </note> 孟氏使陽膚為士師，
                        <note>[二八]師古曰：「亦論語所載。陽膚，曾子弟子也。士師，獄官。」</note> 問於曾子，
                        <note>[二九]師古曰：「問何以居此職也。」</note> 亦曰：「上失其道，民散久矣。如得其情，則哀矜而勿喜。」
                        <note>[三０]師古曰：「此曾子對辭。（前）〔言〕萌俗澆離，輕犯於法，乃由上失其道，非下之過。今汝雖得獄情，當哀矜之，勿（自）喜也。」
                        （前）〔言〕萌俗澆離， 景祐本「前」作「言」。殿本「萌」作「民」。下「勿自喜也」，景祐本無「自」字。 </note>
            </p>
            <pb n="1095"/>
            <!-- notes -->
            <pb n="1096"/>
            <p>陵夷至於戰國，韓任申子，秦用商鞅，連相坐之法，造參夷之誅； <note>[一]師古曰：「參夷，夷三族。」</note> 增加肉刑、大辟，有鑿顛、抽脅、鑊亨之刑。
                        <note>[二]師古曰：「鼎大而無足曰鑊，以鬻人也。」</note>
            </p>
            <p>至於秦始皇，兼吞戰國，遂毀先王之法，滅禮誼之官，專任刑罰，躬操文墨， <note>[一]師古曰：「躬，身也。操，執持也，音千高反。」</note>
                  晝斷獄，夜理書，自程決事，日縣石之一。 <note>[二]服虔曰：「縣，稱也。石，百二十斤也。始皇省讀文書，日以百二十斤為程。」</note>
                  而姦邪並生，赭衣塞路，囹圄成市，天下愁怨，潰而叛之。</p>
            <p>漢興，高祖初入關，約法三章曰：「殺人者死，傷人及盜抵罪。」蠲削煩苛，兆民大說。 <note>[一]師古曰：「說讀曰悅。」</note>
                  其後四夷未附，兵革未息，三章之法不足以禦姦， <note>[二]師古曰：「禦，止也。」</note> 於是相國蕭何攈摭秦法，
                        <note>[三]師古曰：「攈摭，謂收拾也。攈音九問反。摭音之石反。」</note> 取其宜於時者，作律九章。</p>
            <pb n="1097"/>
            <p>當孝惠、高后時，百姓新免毒蠚，人欲長幼養老。 <note>[一]師古曰：「蠚音呼各反。」</note> 蕭、曹為相，填以無為，
                        <note>[二]師古曰：「言以無為之法填安百姓也。填音竹刃反。」</note> 從民之欲，而不擾亂，是以衣食滋殖，刑罰用稀。</p>
            <p>及孝文卽位，躬脩玄默，勸趣農桑，減省租賦。而將相皆舊功臣，少文多質，懲惡亡秦之政，論議務在寬厚，恥言人之過失。化行天下，告訐之俗易。
                        <note>[一]師古曰：「訐，面相斥罪也，音居謁反。」</note> 吏安其官，民樂其業，畜積歲增，戶口寖息。
                        <note>[二]師古曰：「畜讀曰蓄。寖，益也。息，生也。」</note> 風流篤厚，禁罔疏闊。選張釋之為廷尉，罪疑者予民，
                        <note>[三]師古曰：「從輕斷。」</note> 是以刑罰大省，至於斷獄四百， <note>[四]師古曰：「謂普天之下重罪者也。」</note>
                  有刑錯之風。</p>
            <p>卽位十三年，齊太倉令淳于公有罪當刑，詔獄逮繫長安。
                        <note>[一]師古曰：「逮，及也。辭之所及，則追捕之，故謂之逮。一曰逮者，在道將送，防禦不絕，若今之傳送囚也。」</note>
                  淳于公無男，有五女，當行會逮，罵其女曰：「生子不生男，緩急非有益（也）！」 <note>緩急非有益（也）！
                        宋祁說姚本「益也」刪去「也」字。按景祐本無「也」字。</note> 其少女緹縈，自傷悲泣，
                        <note>[二]師古曰：「緹縈，女名也。緹音他弟反。」</note>乃隨其父至<pb n="1098"
                  />長安，上書曰：「妾父為吏，齊中皆稱其廉平，今坐法當刑。妾傷夫死者不可復生，刑者不可復屬， <note>[三]師古曰：「屬，聯也，音之欲反。」</note>
                  雖後欲改過自新，其道亡繇也。 <note>[四]師古曰：「繇讀與由同。由，從也。」</note>
                  妾願沒入為官婢，以贖父刑罪，使得自新。」書奏天子，天子憐悲其意，遂下令曰：「制詔御史：蓋聞有虞氏之時，畫衣冠異章服以為戮，而民弗犯，何治之至也！今法有肉刑三，
                        <note>[五]孟康曰：「黥、劓二，（則）〔刖〕左右趾合一， （則）〔刖〕左右趾合一， 景祐、殿、局本都作「刖」。王先謙說「則」乃「刖」之誤。
                        凡三也。」</note> 而姦不止，其咎安在？非乃朕德之薄，而教不明與！ <note>[六]師古曰：「與讀曰歟。」</note>
                  吾甚自愧。故夫訓道不純而愚民陷焉。 <note>[七]師古曰：「道讀曰導。」</note> 詩曰：『愷弟君子，民之父母。』
                        <note>[八]師古曰：「大雅泂酌之詩也。言君子有和樂簡易之德，則其下尊之如父，親之如母也。」</note>
                  今人有過，教未施而刑已加焉，或欲改行為善，而道亡繇至， <note>[九]師古曰：「繇讀與由同。」</note> 朕甚憐之。夫刑至斷支體，刻肌膚，終身不息，
                        <note>[一０]師古曰：「息，生也。」</note>
                  何其刑之痛而不德也！豈稱為民父母之意哉？其除肉刑，有以易之；及令罪人各以輕重，不亡逃，有年而免。
                        <note>[一一]孟康曰：「其不亡逃者，滿其年數，得免為庶人。」</note> 具為令。」 <note>[一二]師古曰：「使更為條制。」</note>
            </p>
            <pb n="1099"/>
            <p>丞相張蒼、御史大夫馮敬奏言：「肉刑所以禁姦，所由來者久矣。陛下下明詔，憐萬民之一有過被刑者終身不息，及罪人欲改行為善而道亡繇至，於盛德，臣等所不及也。臣謹議請定律曰：諸當完者，完為城旦舂；
                        <note>[一]臣瓚曰：「文帝除肉刑，皆有以易之，故以完易髡，以笞代劓，以釱左右止代刖。今既曰完矣，不復云以完代完也。此當言髡者完也。」</note>
                  當黥者，髡鉗為城旦舂；當劓者，笞三百；當斬左止者，笞五百；當斬右止，及殺人先自告，及吏坐受賕枉法，守縣官財物而卽盜之，已論命復有笞罪者，皆棄市。
                        <note>[二]李奇曰：「命，逃亡也。復於論命中有罪也。」晉灼曰：「命者，名也，成其罪也。」師古曰：「止，足也。當斬右足
                        者，以其辠次重，故從棄市也。殺人先自告，謂殺人而自首，得免罪者也。吏受賕枉法，謂曲公法而受賂者也。守縣官財物而卽盜之，卽今律所謂主守自盜者也。殺人害重，受賕盜物，贓汙之身，故此三罪已被論名而又犯笞，亦皆棄市也。今流俗書本『笞三百』『笞五百』之上及『劓者』之下有『籍笞』字，『復有笞罪』亦云『復有籍笞罪』，皆後人妄加耳，舊本無也。」</note>
                  罪人獄已決，完為城旦舂，滿三歲為鬼薪白粲。鬼薪白粲一歲，為隸臣妾。隸臣妾一歲，免為庶人。
                        <note>[三]師古曰：「男子為隸臣，女子為隸妾。鬼薪白粲滿（三）〔一〕歲為隸臣， 鬼薪白粲滿（三）〔一〕歲為隸臣 王先謙說「三歲」誤，當為「一歲」。
                        隸臣一歲免為庶人。隸妾亦然也。」</note> 隸臣妾滿二歲，為司寇。司寇一歲，及作如司寇二歲，皆免為庶人。
                        <note>[四]如淳曰：「罪降為司寇，故一歲，正司寇，故二歲也。」</note> 其亡逃及有罪耐以上，不用此令。
                        <note>[五]師古曰：「於本罪中又重犯者也。」</note> 前令之刑城旦舂歲而非禁錮者，如完為城旦舂歲數以免。
                        <note>[六]李奇曰：「謂文帝作此令之前有刑者。」</note>
                  臣昧死請。」制曰：「可。」是後，外有輕刑之名，內實殺人。斬右止者又當死。斬左止者笞五百，當劓者笞三百，率多死。
                        <note>[七]師古曰：「斬右止者棄市，故入於死。以笞五百代斬左止，笞三百代劓，笞數既多，亦不活也。」</note>
            </p>
            <pb n="1100"/>
            <p>景帝元年，下詔曰：「加笞與重罪無異， <note>[一]孟康曰：「重罪謂死刑。」</note> 幸而不死，不可為人。
                        <note>[二]師古曰：「謂不能自起居也。」</note>
                  其定律：笞五百曰三百，笞三百曰二百。」猶尚不全。至中六年，又下詔曰：「加笞者，或至死而笞未畢，朕甚憐之。其減笞三百曰二百，笞二百曰一百。」又曰：「笞者，所以教之也，其定箠令。」
                        <note>[三]師古曰：「箠，策也，所以擊者也，音止蘂反。」</note>
                  丞相劉舍、御史大夫衞綰請：「笞者，箠長五尺，其本大一寸，其竹也，末薄半寸，皆平其節。當笞者笞臀。
                        <note>[四]如淳曰：「然則先時笞背也。」師古曰：「臀音徒門反。」</note> 毋得更人，
                        <note>[五]師古曰：「謂行笞者不更易人也。」</note> 畢一罪乃更人。」自是笞者得全，然酷吏猶以為威。死刑既重，而生刑又輕，民易犯之。</p>
            <pb n="1101"/>
            <p>及至孝武卽位，外事四夷之功，內盛耳目之好，徵發煩數，百姓貧耗， <note>[一]師古曰：「耗，損也，音呼到反。」</note>
                  窮民犯法，酷吏擊斷，姦軌不勝。於是招進張湯、趙禹之屬，條定法令，作見知故縱、監臨部主之法，
                        <note>[二]師古曰：「見知人犯法不舉告為故縱，而所監臨部主有罪并連坐也。」</note> 緩深故之罪，
                        <note>[三]孟康曰：「孝武欲急刑，吏深害及故入人罪者，皆寬緩。」</note> 急縱出之誅。
                        <note>[四]師古曰：「吏釋罪人，疑以為縱出，則急誅之。亦言尚酷。」</note> 其後姦猾巧法，轉相比況，禁罔寖密。
                        <note>[五]師古曰：「寖，漸也。其下亦同。」</note> 律令凡三百五十九章，大辟四百九條，千八百八十二事，死罪決事比萬三千四百七十二事。
                        <note>[六]師古曰：「比，以例相比況也。」</note> 文書盈於几閣，典者不能徧睹。是以郡國承用者駮，
                        <note>[七]師古曰：「不曉其指，用意不同也。」</note> 或罪同而論異。姦吏因緣為市，
                        <note>[八]師古曰：「弄法而受財，若市買之交易。」</note> 所欲活則傅生議，所欲陷則予死比，
                        <note>[九]師古曰：「傅讀曰附。」</note>議者咸冤傷之。</p>
            <pb n="1102"/>
            <p>宣帝自在閭閻而知其若此，及卽尊位，廷史路溫舒上疏，言秦有十失，其一尚存，治獄之吏是也。語在溫舒傳。上深愍焉，乃下詔曰：「間者吏用法，巧文寖深，是朕之不德也。夫決獄不當，使有罪興邪，不辜蒙戮，
                        <note>[一]晉灼曰：「當重而輕，使有罪者起邪惡之心也。」師古曰：「有罪者更興邪惡，無辜者反陷重刑，是決獄不平故。」</note>
                  父子悲恨，朕甚傷之。今遣廷史與郡鞠獄，任輕祿薄，
                        <note>[二]如淳曰：「廷史，廷尉史也。以囚辭決獄事為鞠，謂疑獄也。」李奇曰：「鞠，窮也，獄事窮竟也。」師古曰：「李說是也。」</note>
                  其為置廷平，秩六百石，員四人。其務平之，以稱朕意。」於是選于定國為廷尉，求明察寬恕黃霸等以為廷平，季秋後請讞。時上常幸宣室，齋居而決事，
                        <note>[三]如淳曰：「宣室，布政教之室也。重用刑，故齋戒以決事。」晉灼曰：「未央宮中有宣室殿。」師古曰：「晉說是也。
                        賈誼傳亦云受釐坐宣室，蓋其殿在前殿之側也，齋則居之。」</note>
                  獄刑號為平矣。時涿郡太守鄭昌上疏言：「聖王置諫爭之臣者，非以崇德，防逸豫之生也；立法明刑者，非以為治，救衰亂之起也。今明主躬垂明聽，雖不置廷平，獄將自正；若開後嗣，不若刪定律令。
                        <note>[四]師古曰：「刪，刊也。有不便者，則刊而除之。」</note>
                  律令一定，愚民知所避，姦吏無所弄矣。今不正其本，而置廷平以理其末也，政衰聽怠，則廷平將招權而為亂首矣。」
                        <note>[五]蘇林曰：「招音翹。翹，舉也，猶賣弄也。」孟康曰：「招，求也，招致權著己也。」師古曰：「孟說是也。」</note>
                  宣帝未及修正。</p>
            <pb n="1103"/>
            <p>至元帝初立，乃下詔曰：「夫法令者，所以抑暴扶弱，欲其難犯而易避也。今律令煩多而不約，自典文者不能分明，而欲羅元元之不逮，
                        <note>[一]師古曰：「羅，網也。不逮，言意識所不及。」</note> 斯豈刑中之意哉！ <note>[二]師古曰：「中，當也。」</note>
                  其議律令可蠲除輕減者，條奏，唯在便安萬姓而已。」</p>
            <p>至成帝河平中，復下詔曰：「甫刑云『五刑之屬三千，大辟之罰其屬二百』，
                        <note>[一]師古曰：「甫刑，即周書呂刑。初為呂侯，號曰呂刑，後為甫侯，又稱甫刑。」</note>
                  今大辟之刑千有餘條，律令煩多，百有餘萬言，奇請它比，日以益滋，
                        <note>[二]師古曰：「奇請，謂常文之外，主者別有所請以定罪也。它比，謂引它類以比附之，稍增律條也。奇音居宜反。」</note> 自明習者不知所由，
                        <note>[三]師古曰：「由，從也。」</note>
                  欲以曉喻衆庶，不亦難乎！於以羅元元之民，夭絕亡辜，豈不哀哉！其與中二千石、二千石、博士及明習律令者議減死刑及可蠲除約省者，令較然易知，條奏。書不云乎？『惟刑之恤哉！』
                        <note>[四]師古曰：「虞書舜典之辭。恤，憂也，言當憂刑也。」</note> 其審核之，務準古法，
                        <note>[五]師古曰：「核，究其實也。」</note> 朕將盡心覽焉。」有司無仲山父將明之材，
                        <note>[六]師古曰：「有司以下，史家之言也。大雅蒸人之詩曰：『肅肅王命，仲山父將之；邦國若否，仲山父明之。』將，行也。否，不善也。言王有誥命，則仲山父行之；邦國有不善之事，則仲山父明之。故引以為美，傷今不能然也。」</note>
                  不能因時廣宣主恩，建立明制，為一代之法，而徒鉤摭微細，毛舉數事，以塞詔而已。 <note>[七]師古曰：「毛舉，言舉毫毛之事，輕小之甚〔者〕。塞猶當（者）也。」
                        言舉毫毛之事，輕小之甚〔者〕。塞猶當（者）也。 王先謙說「者」字當在「甚」字下。 </note>
                  是以大議不立，遂以至今。議者或曰，法難數變，此庸人不達，疑塞治道，聖智之所常患者也。 <note>[八]師古曰：「塞謂不通也。」</note>故略<pb
                        n="1104"/>舉漢興以來，法令稍定而合古便今者。</p>
            <p>漢興之初，雖有約法三章，網漏吞舟之魚， <note>[一]師古曰：「言疏闊。吞舟，謂大魚也。」</note>
                  然其大辟，尚有夷三族之令。令曰：「當三族者，皆先黥，劓，斬左右止，笞殺之，梟其首，菹其骨肉於市。 <note>[二]師古曰：「菹謂醢也。菹音側於反。」</note>
                  其誹謗詈詛者，又先斷舌。」故謂之具五刑。彭越、韓信之屬皆受此誅。至高后元年，乃除三族罪、祅言令。孝文二年，又詔丞相、太尉、御史：「法者，治之正，所以禁暴而衞善人也。今犯法者已論，而使無罪之父母妻子同產坐之及收，朕甚弗取。其議。」左右丞相周勃、陳平奏言：「父母妻子同產相坐及收，所以累其心，使重犯法也。
                        <note>[三]師古曰：「重，難也。累音力瑞反。」</note> 收之之道，所由來久矣。臣之愚計，以為如其故<pb n="1105"
                  />便。」文帝復曰：「朕聞之，法正則民慤，罪當則民從。 <note>[四]師古曰：「慤，謹也，音丘角反。」</note> 且夫牧民而道之以善者，吏也；
                        <note>[五]師古曰：「道讀曰導。以善導之也。」</note> 既不能道，又以不正之法罪之，是法反害於民，為暴者也。
                        <note>[六]師古曰：「法害於人，是法為暴。」</note>
                  朕未見其便，宜孰計之。」平、勃乃曰：「陛下幸加大惠於天下，使有罪不收，無罪不相坐，甚盛德，臣等所不及也。臣等謹奉詔，盡除收律、相坐法。」其後，新垣平謀為逆，復行三族之誅。由是言之，風俗移易，人性相近而習相遠，信矣。
                        <note>[七]師古曰：「論語云孔子曰『性相近，習相遠』也，言人同稟五常之性，其所取舍本相近也，但所習各異，漸漬而移，則相遠矣。」</note>
                  夫以孝文之仁，平、勃之知，猶有過刑謬論如此甚也，而況庸材溺於末流者乎？</p>
            <p>周官有五聽、八議、三刺、三宥、三赦之法。 <note>[一]師古曰：「刺，殺也。訊而有罪，則殺之也。宥，寬也。赦，舍也，謂釋置也。」</note> 五聽：一曰辭聽，
                        <note>[二]師古曰：「觀其出言，不直則煩。」</note> 二曰色聽， <note>[三]師古曰：「觀其顏色，不直則變。」</note>
                  三曰氣聽， <note>[四]師古曰：「觀其氣息，不直則喘。」</note> 四曰耳聽， <note>[五]師古曰：「觀其聽聆，不直則惑。」</note>
                  五曰目聽。 <note>[六]師古曰：「觀其瞻視，不直則亂。」</note> 八議：一曰議親， <note>[七]師古曰：「王之親族也。」</note> 二曰議故，
                        <note>[八]師古曰：「王之故舊也。」</note> 三曰議賢， <note>[九]師古曰：「有德行者也。」</note>四<pb n="1106"
                  />曰議能， <note>[一０]師古曰：「有道藝者。」</note> 五曰議功， <note>[一一]師古曰：「有大勳力者。」</note> 六曰議貴，
                        <note>[一二]師古曰：「爵位高者也。」</note> 七曰議勤， <note>[一三]師古曰：「謂盡悴事國者也。」</note> 八曰議賓。
                        <note>[一四]師古曰：「謂前代之後，王所不臣者也。自五聽以下至此，皆小司寇所職也。」</note> 三刺：一曰訊羣臣，二曰訊羣吏，三曰訊萬民。
                        <note>[一五]師古曰：「訊，問也，音信。」</note> 三宥：一曰弗識，二曰過失，三曰遺忘。
                        <note>[一六]師古曰：「弗識，不審也。過失，非意也。遺忘，（勿）〔忽〕忘也。」 遺忘，（勿）〔忽〕忘也。 景祐、殿本作「忽」。王先謙說作「忽」是。
                  </note> 三赦：一曰幼弱，二曰老眊，三曰憃愚。
                        <note>[一七]師古曰：「幼弱，謂七歲以下。老眊，謂八十以上。憃愚，生而癡騃者。自三刺以下至此，皆司刺所職也。眊讀與
                        耄同。憃音丑江反，又音貞巷反。」</note> 凡囚，「上罪梏拲而桎，中罪梏桎，下罪梏；王之同族拲，有爵者桎，以待弊。」
                        <note>[一八]師古曰：「械在手曰梏，兩手同械曰拲，在足曰桎。弊，斷罪也。自此以上掌囚所職也。梏音古篤反。拲卽拱字也。桎音之日反。弊音蔽。」</note>
                  高皇帝七年，制詔御史：「獄之疑者，吏或不敢決，有罪者久而不論，無罪者久繫不決。自今以來，縣道官獄疑者，各讞所屬二千石官，二千石官以其罪名當報之。
                        <note>[一九]師古曰：「當謂處斷也。」</note> 所不能決者，皆移廷尉，廷尉亦當報之。廷尉所不能決，謹具為奏，傅所當比律令以聞。」
                        <note>[二０]師古曰：「傅讀曰附。」</note>
                  上恩如此，吏猶不能奉宣。故孝景中五年復下詔曰：「諸獄疑，雖文致於法而於人心不厭者，輒讞之。」其後獄吏復避微文，遂其愚心。至後元年，又下詔曰：「獄，重事也。人有愚智，官有上下。獄疑者讞，有令讞者已報讞而後不當，讞者不為失。」
                        <note>[二一]師古曰：「解並在景紀。」</note>
                  自此之後，獄刑益詳，近於五聽三宥之意。三年復下詔曰：「高年老長，人所尊敬也；鰥寡不屬逮者，人所哀憐也。 <note>[二二]師古曰：「屬音之欲反。」</note>
                  其著令：年八十以上，八歲以下，及孕者未乳， <note>[二三]師古曰：「乳，產也，音人喻反。」</note> 師、朱儒
                        <note>[二四]如淳曰：「師，樂師盲瞽者。朱儒，短人不能走者。」</note> 當鞠繫者，頌繫之。」
                        <note>[二五]師古曰：「頌讀曰容。容，寬容之，不桎梏。」</note>
                  至孝宣元康四年，又下詔曰：「朕念夫耆老之人，髮齒墮落，血氣既衰，亦無暴逆之心，今或羅于文法，執于囹圄，不得終其年命，朕甚憐之。自今以來，諸年八十非誣告殺傷人，它皆勿坐。」至成帝鴻嘉元年，定令：「年未滿七歲，賊鬬殺人及犯殊死者，上請廷尉以聞，得減死。」合於三赦幼弱老眊之人。此皆法令稍定，近古而便民者也。
                        <note>[二六]師古曰：「近音其靳反。」</note>
            </p>
            <pb n="1107"/>
            <!-- notes -->
            <pb n="1108"/>

            <p>孔子曰：「如有王者，必世而後仁；善人為國百年，可以勝殘去殺矣。」
                        <note>[一]師古曰：「論語載孔子之言。此謂若有受命之王，必三十年仁政乃成也。勝殘，謂勝殘暴之人，使不為惡。去殺，不行殺戮也。」</note>
                  言聖王承衰撥亂而起，被民以德教， <note>[二]師古曰：「被，加也，音皮義反。」</note>
                  變而化之，必世然後仁道成焉；至於善人，不入於室，然猶百年勝殘去殺矣。
                        <note>[三]師古曰：「論語稱子張問善人之道，子曰：『不踐迹，亦不入于室也。』言善人不但修踐舊迹而已，固少自創制，然亦不能入聖人之室。」</note>
                  此為國者之程式也。今漢道至盛，歷世二百餘載， <note>[四]師古曰：「今謂撰志時。」</note>
                  考自昭、宣、元、成、哀、平六世之間，斷獄殊死，率歲千餘口而一人， <note>[五]如淳曰：「率天下犯罪者千口而有一人死。」</note> 耐罪上至右止，三倍有餘。
                        <note>[六]李奇曰：「耐從司寇以上至右止，為千口三人刑。」</note> 古人有言：「滿堂而飲酒，有一人鄉隅而悲泣，
                        <note>[七]師古曰：「鄉讀曰嚮。」</note> 則一堂皆為之不樂。」王者之於天下，譬猶一堂之<pb n="1109"
                  />上也，故一人不得其平，為之悽愴於心。今郡國被刑而死者歲以萬數，天下獄二千餘所，其寃死者多少相覆，獄不減一人，此和氣所以未洽者也。</p>
            <p>原獄刑所以蕃若此者， <note>[一]師古曰：「蕃，多也，音扶元反。」</note> 禮教不立，刑法不明，民多貧窮，豪桀務私，姦不輒得，獄豻不平之所致也。
                        <note>[二]服虔曰：「鄉亭之獄曰豻。」臣瓚曰：「獄岸，獄訟也。」師古曰：「小雅小宛之詩云『宜岸宜獄』。瓚說是也。」</note>
                  書云「伯夷降典，悊民惟刑」， <note>[三]師古曰：「周書甫刑之辭也。悊，知也。言伯夷下禮法以道人，人習知禮，然後用刑也。」</note>
                  言制禮以止刑，猶隄之防溢水也。今隄防凌遲，禮制未立；死刑過制，生刑易犯；饑寒並至，窮斯濫溢；豪桀擅私，為之囊橐，
                        <note>[四]師古曰：「有底曰囊，無底曰橐。言容隱姦邪，若囊橐之盛物。」</note> 姦有所隱，則狃而寖廣：
                        <note>[五]師古曰：「狃，串習也。寖，漸也。狃音女救反。」</note>
                  此刑之所以蕃也。孔子曰：「古之知法者能省刑，本也；今之知法者不失有罪，末矣。」
                        <note>[六]師古曰：「省謂減除之，絕於未然，故曰本也。不失有罪，事止聽訟，所以為末。」</note>
                        又曰：「今之聽獄者，求所以殺之；古之聽獄者，求所以生之。」<pb n="1110"
                  />與其殺不辜，寧失有罪。今之獄吏，上下相驅，以刻為明，深者獲功名，平者多後患。諺曰：「鬻棺者欲歲之疫。」
                        <note>[七]師古曰：「鬻，賣也。疫，癘病也。鬻音育。疫音役。」</note>
                  非憎人欲殺之，利在於人死也。今治獄吏欲陷害人，亦猶此矣。凡此五疾，獄刑所以尤多者也。</p>

            <p>自建武、永平，民亦新免兵革之禍，人有樂生之慮，與高、惠之間同，而政在抑彊扶弱，朝無威福之臣，邑無豪桀之俠。以口率計，斷獄少於成、哀之間什八，可謂清矣。
                        <note>[一]師古曰：「十少其八也。」</note> 然而未能稱意比隆於古者，以其疾未盡除，而刑本不正。</p>

            <p>善乎！孫卿之論刑也，曰：「世俗之為說者，以為治古者無肉刑， <note>[一]師古曰：「治古，謂上古至治之時也。治音丈吏反。」</note>
                  有象刑墨黥之屬，菲履赭衣而不純， <note>[二]師古曰：「菲，草履也。純，緣也。衣不加緣，示有恥也。菲音扶味反。純音之允反。」</note>
                        是不然矣。以為治古，則人莫觸罪邪，豈獨無肉刑哉，亦不待象刑<pb n="1111"/>矣。
                        <note>[三]師古曰：「人不犯法，則象刑無所施也。」</note>
                  以為人或觸罪矣，而直輕其刑，是殺人者不死，而傷人者不刑也。罪至重而刑至輕，民無所畏，亂莫大焉。凡制刑之本，將以禁暴惡，且懲其（末）〔未〕也。
                        <note>且懲其（末）〔未〕也。 錢大昭說荀子作「未」。按殿本作「未」。</note>
                  <note>[四]師古曰：「懲，止也。」</note> 殺人者不死，傷人者不刑，是惠暴而寬惡也。故象刑非生〔於〕治古，
                        <note>故象刑非生〔於〕治古，「於」字據景祐、殿本補。</note> 方起於亂今也。
                        <note>[五]如淳曰：「古無象刑也，所有象刑之言者，近起今人惡刑之重，故遂推言古之聖君但以象刑，天下自治。」</note>
                  凡爵列官職，賞慶刑罰，皆以類相從者也。一物失稱，亂之端也。 <note>[六]師古曰：「稱，宜也，音尺孕反。」</note>
                  德不稱位，能不稱官，賞不當功，刑不當罪，不祥莫大（矣）焉。 <note>不祥莫大（矣）焉。 錢大昭說「矣」字衍。按殿本無。</note>
                  夫征暴誅悖，治之威也。殺人者死，傷人者刑，是百王之所同也，未有知其所由來者也。故治則刑重，亂則刑輕，
                        <note>[七]李奇曰：「世所以治者，乃刑重也；所以亂者，乃刑輕也。」</note> 犯治之罪固重，犯亂之罪固輕也。書云『刑罰世重世輕』，此之謂也。」
                        <note>[八]師古曰：「周書甫刑之辭也。言刑罰輕重，各隨其時。」</note> 所謂「象刑惟明」者，言象天道而作刑，
                        <note>[九]師古曰：「虞書益稷曰『咎繇方祗厥敘，方施象刑惟明』，言敬其次敘，施其法刑皆明白也。」</note>安有菲屨赭衣者哉？</p>
            <pb n="1112"/>
            <p>孫卿之言既然，又因俗說而論之曰：禹承堯舜之後，自以德衰而制肉刑，湯武順而行之者，以俗薄於唐虞故也。今漢承衰周暴秦極敝之流，俗已薄於三代，而行堯舜之刑，是猶以鞿而御駻突，
                        <note>[一]孟康曰：「以繩縛馬口之謂鞿。」晉灼曰：「鞿，古羈字也。」如淳曰：「駻音捍。突，惡馬也。」師古曰：「馬絡頭曰 羈也。」</note>
                  違救時之宜矣。且除肉刑者，本欲以全民也，今去髡鉗一等，轉而入於大辟。以死罔民，失本惠矣。 <note>[二]師古曰：「罔，謂羅網也。」</note>
                  故死者歲以萬數，刑重之所致也。至乎穿窬之盜，忿怒傷人，男女淫佚，吏為姦臧， <note>[三]師古曰：「佚讀與逸同。」</note>
                  若此之惡，髡鉗之罰又不足以懲也。故刑者歲十萬數，民既不畏，又曾不恥，刑輕之所生也。故俗之能吏，公以殺盜為威，專殺者勝任，奉法者不治，亂名傷制，不可勝條。是以罔密而姦不塞，刑蕃而民愈嫚。
                        <note>[四]師古曰：「塞，止也。蕃，多也，音扶元反。嫚與慢同。」</note>
                  必世而未仁，百年而不勝殘，誠以禮樂闕而刑不正也。豈宜惟思所以清原正本之論，刪定律令，籑二百章，以應大辟。 <note>[五]孟康曰：「籑音撰。」</note>
                  其餘罪次，於古當生，今觸死者，皆可募行肉刑。 <note>[六]李奇曰：「欲死邪，欲腐邪？」</note>
                  及傷人與盜，吏受賕枉法，男女淫亂，皆復古刑，為三千章。詆欺文致微細之法，悉蠲除。 <note>[七]師古曰：「詆謂誣也，音丁禮反。」</note>
                  如此，則刑可畏而禁易避，吏不專殺，法無二門，輕重當罪，民命得全，合刑罰之中，殷天人之和， <note>[八]李奇曰：「殷亦中。」</note>
                  順稽古之制，成時雍之化。成康刑錯，雖未可致，孝文斷獄，庶幾可及。詩云「宜民宜人，受祿于天」。
                        <note>[九]師古曰：「大雅假樂之詩也。蓋嘉成王之德云。」</note> 書曰「立功立事，可以永年」。
                        <note>[一０]師古曰：「今文泰誓之辭也。永，長也。」</note> 言為政而宜於民者，功成事立，則受天祿而永年命，所謂「一人有慶，萬民賴之」者也。
                        <note>[一一]師古曰：「呂刑之辭也。一人，天子也。言天子用刑詳審，有福慶之惠，則衆庶咸賴之也。」</note>
            </p>
      </div>
      <pb n="1113"/>
      <!-- notes -->
      <pb n="1114"/>
      <!-- notes -->
      <pb n="1115"/>
      <!-- notes -->
      <pb n="1116"/>
      <!-- notes -->
</xml>
