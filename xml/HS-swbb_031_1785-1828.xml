<?xml version="1.0" encoding="UTF-8"?>
<xml><!-- tei-like text fragment file.  created 20150720.  page numbers need checking and some blank pages will need to be added --><!-- Needs verification and collation. -->
   <div>
         <head/>
      <p>服虔曰：「傳次其時之先後耳，不以賢智功之大小也。」師古曰：「雖次時之先後，亦以事類相從。如江充、息夫躬與蒯通同傳，賈山與路溫舒同傳，嚴助與賈捐之同傳之類是也。」</p>
   </div>
   <div>
      <p>陳勝字涉，陽城人。
      <note>[一]師古曰：「地理志屬汝南郡。」</note>
吳廣，字叔，陽夏人也。
      <note>[二]師古曰：「地理志屬淮陽。夏音工雅反。」</note>
勝少時，嘗與人傭耕。
      <note>[三]師古曰：「與人，與人俱也。傭耕，謂受其雇直而為之耕，言賣功傭也。」</note>
輟耕之壟上，
      <note>[四]師古曰：「輟，止也。之，往也。壟上，謂田中之高處。」</note>
悵然甚久，曰：「苟富貴，無相忘！」
      <note>[五]師古曰：「但一人富貴，不問彼此，皆不相忘也。」</note>
傭者笑而應曰：「若為傭耕，何富貴也？」勝太息曰：「嗟乎，燕雀安知鴻鵠之志哉！」
      <note>[六]師古曰：「鴻，大鳥也，水居。鵠，黃鵠也，一舉千里。鵠音胡督反。」</note>
      </p>
   </div>
   <pb n="1786"/>
   <div>
      <p>秦二世元年秋七月，發閭左戍漁陽九百人，
      <note>[一]師古曰：「閭，里門也。發閭左之人皆遣戍也。解具在食貨志。」</note>
勝、廣皆為屯長。
      <note>[二]師古曰：「人所聚曰屯，為其長帥也。」</note>
行至鄿大澤鄉，會天大雨，道不通，度已失期。失期法斬，
      <note>[三]師古曰：「度謂量計之，音大各反。」</note>
勝、廣乃謀曰：「今亡亦死，舉大計亦死，等死，死國可乎？」勝曰：「天下苦秦久矣。吾聞二世，少子，不當立，當立者乃公子扶蘇。扶蘇以數諫故不得立，上使外將兵。
      <note>[四]師古曰：「數音所角反。下皆類此。」</note>
今或聞無罪，二世殺之。百姓多聞其賢，未知其死。
      <note>[五]如淳曰：「扶蘇自殺，故人不知其死。或以為不知何坐而死，故天下冤二世殺之。」師古曰：「如、或說皆非也。此言我聞二世已殺扶蘇矣，而百姓皆未知之，故勝、廣舉事詐自稱扶蘇耳。」</note>
項燕為楚將，數有功，
      <note>[六]師古曰：「燕音一千反。」</note>
愛士卒，楚人憐之。或以為在。今誠以吾衆為天下倡，宜多應者。」
      <note>[七]師古曰：「倡讀曰唱，謂首號令也。」</note>
廣以為然。乃行卜。卜者知其指意，曰：「足下事皆成，有功。然足下卜之鬼乎！」
      <note>[八]李奇曰：「卜者誡曰，所卜事雖成，當死為鬼。惡指斥言，而勝失其指，反依鬼神起怪也。」蘇林曰：「狐鳴祠中即是也。」如淳曰：「以鬼道威衆乎，或但用人事也。」師古曰：「李、如之說皆非也。卜者云事成有功，然須假託鬼神乃可暴起耳。故勝、廣曉此意，則為魚書狐鳴以威衆耳。」</note>
勝、廣喜，念鬼，曰：「此教我先威衆耳。」乃丹書帛曰「陳勝王」，置人所罾魚腹中。
      <note>[九]師古曰：「罾，魚網也，形如仰繖蓋，四維而舉之，音曾。」</note>
卒買魚亨食，得書，已怪之矣。
      <note>[一０]師古曰：「亨音普庚反。」</note>
又間令廣之次所旁叢祠中，夜構火，狐鳴呼曰：「大楚興，陳勝王。」
      <note>[一一]鄭氏曰：「間謂竊令人行也。」張晏曰：「戍人所止處也。叢，鬼所憑也。」師古曰：「張說非也。此言密於廣所次舍處旁側叢祠中為之，非戍人所止處也。叢謂草木岑蔚者也。祠，神祠也。構謂結起也。呼音火故反。」</note>
卒皆夜驚恐。旦日，卒中往往指目勝、廣。
      <note>[一二]師古曰：「指而私目視之。」</note>
      </p>
   </div>
   <pb n="1787"/>
   <div>
      <p>勝、廣素愛人，士卒多為用。將尉醉，
      <note>[一]師古曰：「將尉者，其官本尉耳。時領戍人，故為將尉。」</note>
廣故數言欲亡，忿尉，令辱之，以激怒其衆。尉果笞廣。尉劍挺，廣起奪而殺尉。
      <note>[二]師古曰：「挺，拔也。尉劍自拔出，廣因奪取之。」</note>
勝佐之，并殺兩尉。召令徒屬曰：「公等遇雨，皆已失期，當斬。藉弟令毋斬，
      <note>[三]服虔曰：「藉猶借也。弟，使也。」應劭曰：「藉，吏士名藉也。弟，次也。言今失期當斬，就使藉弟幸得不斬，戍死者固十六七也。」蘇林曰：「藉，假；弟，且也。」晉灼曰：「酈食其傳『弟言之』，外戚傳『弟一見我』，蘇說是也。」師古曰：「服、應說弟義皆非也。晉氏意頗近之，而猶未得。漢書諸言弟者甚衆。弟，但也，語有緩急耳。言但令無斬也。今俗人語稱但者，急言之則音如弟矣。酈食其、外戚傳所云弟者，皆謂但耳，義非且也。」</note>
而戍死者固什六七。且壯士不死則已，死則舉大名耳。侯王將相，寧有種乎！」
      <note>[四]師古曰：「言求之而得，不必胤冑。」</note>
徒屬皆曰：「敬受令。」乃詐稱公子扶蘇、項燕，從民望也。袒右，稱大楚。
      <note>[五]師古曰：「袒右者，脫右肩之衣。當時取異於凡衆也。」</note>
為壇而盟，祭以尉首。
      <note>[六]師古曰：「以所殺尉之首祭神也。」</note>
勝自立為將軍，廣為都尉。攻大澤鄉，拔之。收兵而攻鄿，蘄下。乃令符離人葛嬰將兵徇蘄以東，
      <note>[七]李奇曰：「徇，略也。」師古曰：「音似峻反。」</note>
攻銍、酇、苦、柘、譙，皆下之。
      <note>[八]師古曰：「五縣名也。銍音竹乙反。酇音才多反。」</note>
行收兵，比至陳，
      <note>[九]師古曰：「比音必寐反。」</note>
兵車六七百乘，騎千餘，卒數萬人。攻陳，陳守令皆不在，
      <note>[一０]師古曰：「守，郡守也。令，縣令也。」</note>
獨守丞與戰譙門中。
      <note>[一一]晉灼曰：「譙門，義闕。」師古曰：「守丞，謂郡丞之居守者。一曰郡守之丞，故曰守丞。譙門，謂門上為高樓以望者耳。樓一名譙，故謂美麗之樓為麗譙。譙亦呼為巢。所謂巢車者，亦於兵（革）〔車〕之上為樓以望敵也。
            
         
         亦於兵（革）〔車〕之上為樓以望敵也。　景祐、殿、局本都作「車」。王先謙說作「車」是。譙
巢聲相近，本一物也。今流俗書本譙下有城字，非也。此自陳耳，非譙之城。譙城前已下矣。」</note>
      </p>
   </div>
   <pb n="1788"/>
   <div>
      <p>
不勝，守丞死。乃入據陳。數日，號召三老豪桀會計事。
      <note>[一二]師古曰：「號令召呼之。」</note>
皆曰：「將軍身被堅執銳，
      <note>[一三]師古曰：「堅，堅甲也。銳，利兵也。」</note>
伐無道，誅暴秦，復立楚之社稷，功宜為王。」勝乃立為王，號（為）張楚。
      <note>號（為）張楚。　景祐、殿本都無「為」字。</note>
      
         <note>[一四]劉德曰：「若云張大楚國也。」張晏曰：「先是楚為秦滅，已弛，今立楚，為張也。」師古曰：「張說是也。」</note>
      </p>
   </div>
   <pb n="1789"/>
   <div>
      <p>於是諸郡縣苦秦吏暴，皆殺其長吏，將以應勝。乃以廣為假王，監諸將以西擊滎陽。令陳人武臣、張耳、陳餘徇趙，汝陰人鄧宗徇九江郡。當此時，楚兵數千人為聚者不可勝數。
      <note>[一]師古曰：「聚音材喻反。」</note>
      </p>
   </div>
   <div>
      <p>葛嬰至東城，立襄彊為楚王。
      <note>[一]師古曰：「東城，縣名，地理志屬九江郡。」</note>
後聞勝已立，因殺襄彊，還報。至陳，勝殺嬰，令魏人周市北徇魏地。
      <note>[二]師古曰：「即梁地，非河東之魏也。」</note>
廣圍滎陽。李由為三川守守滎陽，廣不能下。勝徵國之豪桀與計，
      <note>[三]師古曰：「徵，召也。」</note>
以上蔡人房君蔡賜為上柱國。
      <note>[四]鄭氏曰：「房君，官號也。姓蔡名賜。」晉灼曰：「張耳傳言相國房君是也。」師古曰：「房君者，封邑之名，非官號也。」</note>
      </p>
   </div>
   <pb n="1790"/>
   <div>
      <p>周文，陳賢人也，嘗為項燕軍視日，
      <note>[一]文穎曰：「周文即周章也。」服虔曰：「視日旁氣也。」如淳曰：「視日時吉凶舉動之占。」師古曰：「視日，如說是也。」</note>
事春申君，
      <note>[二]應劭曰：「楚相黃歇。」</note>
自言習兵。勝與之將軍印，西擊秦。行收兵至關，車千乘，卒十萬，至戲，軍焉。
      <note>[三]師古曰：「戲，水名，在新豐東，音許宜反。解具在高紀。」</note>
秦令少府章邯免驪山徒、人奴產子，
      <note>[四]服虔曰：「家人之產奴也。」師古曰：「奴產子，猶今人云家生奴也。」</note>
悉發以擊楚軍，大敗之。周文走出關，止屯曹陽。
      <note>[五]晉灼曰：「亭名也，在弘農東十三里，魏武帝改為好陽。」師古曰：「曹水之陽也。其水出陝縣西南峴頭山而北流入河，今謂之好陽澗，在陝縣西四十五里。」</note>
二月餘，章邯追敗之，復走黽池。
      <note>[六]師古曰：「黽音湎。」</note>
十餘日，章邯擊，大破之。周文自剄，軍遂不戰。</p>
   </div>
   <div>
      <p>武臣至邯鄲，自立為趙王，陳餘為大將軍，張耳、召騷為左右丞相。
      <note>[一]師古曰：「召讀曰邵。」</note>
勝怒，捕繫武臣等家室，欲誅之。柱國曰：「秦未亡而誅趙王將相家屬，此生一秦，
      <note>[二]師古曰：「言為讎敵，與秦無異。」</note>
不如因立之。」勝乃遣使者賀趙，而徙繫武臣等家屬宮中。
      <note>[三]師古曰：「徙居宮中，示優禮也。拘而不遣，故謂之繫。」</note>
而封張耳子敖為成都君，趣趙兵亟入關。
      <note>[四]師古曰：「趣讀曰促。亟，急也，音居力反。」</note>
趙王將相相與謀曰：「王王趙，非楚意也。楚已誅秦，必加兵於趙。計莫如毋西兵，
      <note>[五]師古曰：「勿令兵西出也。」</note>使使北徇
</p>
   </div>
   <pb n="1791"/>
   <div>
      <p>
燕地以自廣。趙南據大河，北有燕代，楚雖勝秦，不敢制趙，若不勝秦，必重趙。
      <note>[六]師古曰：「重謂尊重也。」</note>
趙承秦楚之敝，可以得志於天下。」趙王以為然，因不西兵，而遣故上谷卒史韓廣將兵北徇燕。
      <note>[七]張晏曰：「卒史，曹史也。」</note>
      </p>
   </div>
   <div>
      <p>燕地貴人豪桀謂韓廣曰：「楚趙皆已立王。燕雖小，亦萬乘之國也，願將軍立為王。」韓廣曰：「廣母在趙，不可。」燕人曰：「趙方西憂秦，南憂楚，其力不能禁我。且以楚之強，不敢害趙王將相之家，今趙（又）〔獨〕安敢害將軍（之）家乎？」
      <note>今趙（又）〔獨〕安敢害將軍（之）家乎？　景祐、殿本「又」作「獨」，無「之」字。</note>
韓廣以為然，乃自立為燕王。居數月，趙奉燕王母家屬歸之。</p>
   </div>
   <div>
      <p>是時，諸將徇地者不可勝數。周市北至狄，
      <note>[一]師古曰：「縣名也，後漢安帝時改名臨濟。」</note>
狄人田儋殺狄令，自立為齊王，反擊周市。市軍散，還至魏地，立魏後故甯陵君咎為魏王。
      <note>[二]應劭曰：「魏諸公子，名咎。欲立六國後以樹黨也。」</note>
咎在勝所，不得之魏。魏地已定，欲立周市為王，市不肯。使者五反，
      <note>[三]師古曰：「反謂回還也。」</note>
勝乃立甯陵君為魏王，遣之國。周市為相。</p>
   </div>
   <pb n="1792"/>
   <div>
      <p>將軍田臧等相與謀曰：「周章軍已破，
      <note>[一]服虔曰：「周章即周文。」</note>
秦兵且至，我守滎陽城不能下，秦軍至，必大敗。不如少遺兵，足以守滎陽，
      <note>[二]師古曰：「遺，留也。」</note>
悉精兵迎秦軍。
      <note>[三]師古曰：「悉，盡也。」</note>
今假王驕，不知兵權，不可與計，非誅之，事恐敗。」因相與矯陳王令以誅吳廣，
      <note>[四]師古曰：「矯，詐也。託言受令也。」</note>
獻其首於勝。勝使賜田臧楚令尹印，使為上將。田臧乃使諸將李歸等守滎陽城，自以精兵西迎秦軍於敖倉。與戰，田臧死，軍破。章邯進擊李歸等滎陽下，破之，李歸死。</p>
   </div>
   <div>
      <p>陽城人鄧說將兵居郯，
      <note>[一]師古曰：「說讀曰悅。郯，東海縣也，音談。」</note>
章邯別將擊破之，鄧說走陳。銍人五逢將兵居許，章邯擊破之。五逢亦走陳。勝誅鄧說。</p>
   </div>
   <div>
      <p>勝初立時，淩人秦嘉、銍人董緤、符離人朱雞石、取慮人鄭布、徐人丁疾等皆特起，
      <note>[一]張晏曰：「淩，泗水縣也。銍、符離，沛縣也。取慮、徐，臨淮縣也。」師古曰：「緤音先列反。取音趨，又音秋。慮音廬。」</note>
      </p>
   </div>
   <pb n="1793"/>
   <div>
      <p>
將兵圍東海守於郯。勝聞，乃使武平君畔為將軍，
      <note>[二]張晏曰：「畔，名也。」</note>
監郯下軍。秦嘉自立為大司馬，惡屬人，
      <note>[三]師古曰：「不欲統屬於人。」</note>
告軍吏曰：「武平君年少，不知兵事，勿聽。」因矯以王命殺武平君畔。</p>
   </div>
   <div>
      <p>章邯已破五逢，擊陳，柱國房君死。章邯又進擊陳西張賀軍。勝出臨戰，軍破，張賀死。</p>
   </div>
   <div>
      <p>臘月，
      <note>[一]張晏曰：「秦之臘月，夏之九月。」臣瓚曰：「建丑之月也。」師古曰：「史記云胡亥二年十月誅葛嬰，十一月周文死，十二月陳涉死。瓚說是也。」</note>
勝之汝陰，還至下城父，
      <note>[二]師古曰：「下城父，地名，在城父縣東。父音甫。」</note>
其御莊賈殺勝以降秦。葬碭，諡曰隱王。</p>
   </div>
   <div>
      <p>勝故涓人將軍呂臣為蒼頭軍，
      <note>[一]應劭曰：「涓人，如謁者。將軍姓呂名臣也。時軍皆著青巾，故曰蒼頭。」服虔曰：「蒼頭謂士卒青帛巾，若赤眉之號，以相別也。」師古曰：「涓，潔也。涓人，主潔除之人。涓音蠲。」</note>
起新陽，
      <note>[二]師古曰：「縣名也，屬汝南郡。」</note>
攻陳下之，殺莊賈，復以陳為楚。</p>
   </div>
   <div>
      <p>初，勝令銍人宋留將兵定南陽，入武關。留已徇南陽，聞勝死，南陽復為秦。
      <note>[一]師古曰：「為音于偽反。」</note>宋留不
</p>
   </div>
   <pb n="1794"/>
   <div>
      <p>
能入武關，乃東至新蔡，遇秦軍，宋留以軍降秦。秦傳留至咸陽，車裂留以徇。
      <note>[二]師古曰：「徇，行示也，以示衆為戒。徇音辭峻反。」</note>
      </p>
   </div>
   <div>
      <p>秦嘉等聞勝軍敗，乃立景駒為楚王，引兵之方與，
      <note>[一]師古曰：「之，往也。方與，縣名也。方音房。與音豫。」</note>
欲擊秦軍濟陰下。使公孫慶使齊王，欲與并力俱進。齊王曰：「陳王戰敗，未知其死生，楚安得不請而立王？」公孫慶曰：「齊不請楚而立王，楚何故請齊而立王？且楚首事，當令於天下。」
      <note>[二]師古曰：「首事，謂最先（兵起）〔起兵〕。」
            
         
         首事，謂最先（兵起）〔起兵〕。　景祐、殿本都作「起兵」。
      </note>
田儋殺公孫慶。</p>
   </div>
   <div>
      <p>秦左右校復攻陳，下之。呂將軍走，徼兵復聚，
      <note>[一]如淳曰：「徼，要也。徼（要）散卒復相聚斂也。」
            
         
         徼（要）散卒復相聚斂也。　景祐、殿本都無「要」字。
師古曰：「徼音工堯反。」</note>
與番盜英布相遇，
      <note>[二]師古曰：「番即番陽縣也。於番為盜，故曰番盜。番音蒲何反。其後番字改作鄱。」</note>
攻擊秦左右校，破之青波，
      <note>[三]文穎曰：「地名也。」</note>
復以陳為楚。會項梁立懷王孫心為楚王。</p>
   </div>
   <div>
      <p>陳勝王凡六月。初為王，其故人嘗與傭耕者聞之，乃之陳，叩宮門曰：「吾欲見涉。」宮門令欲縛之。自辯數，乃置，
      <note>一]師古曰：「辯數，謂自分別其姓名也，并歷道與涉故舊之事，故舍而不縛也。數音山羽反。」</note>
不肯為通。勝出，遮道而呼涉。
      <note>[二]師古曰：「呼謂大喚也，音火故反。」</note>
乃召見，載與歸。入宮，
</p>
   </div>
   <pb n="1795"/>
   <div>
      <p>
見殿屋帷帳，客曰：「夥，涉之為王沈沈者！」
      <note>[三]應劭曰：「夥音禍。沈沈，宮室深邃之貌也。沈音長含反。」</note>
楚人謂多為夥，故天下傳之，「夥涉為王」，由陳涉始。客出入愈益發舒，言勝故情。或言「客愚無知，專妄言，輕威。」勝斬之。諸故人皆自引去，由是無親勝者。以朱防為中正，胡武為司過，主司羣臣。諸將徇地，至，令之不是者，繫而罪之。以苛察為忠。其所不善者，不下吏，輒自治。
      <note>[四]師古曰：「不以付吏，而防、武自治之。」</note>
勝信用之，諸將以故不親附。此其所以敗也。</p>
   </div>
   <div>
      <p>勝雖已死，其所置遣侯王將相竟亡秦。高祖時為勝置守冢于碭，至今血食。王莽敗，乃絕。
      <note>[一]師古曰：「至今血食者，司馬遷作史記本語也。莽敗乃絕者，班固之詞也。於文為衍，蓋失不刪耳。」</note>
      </p>
   </div>
</xml>
